# -*- mode: mandoku-view; -*-
#+TITLE: 槎翁詩集
#+DATE: 2015-08-25 00:16:20.630247
#+PROPERTY: ID KR4e0016
#+PROPERTY: BASEEDITION WYG    
#+PROPERTY: JUAN 卷五
<pb:KR4e0016_WYG_005-1a>¶
欽定四庫全書¶
　槎翁詩集巻五¶
　　　　　　　　　　　　　明　劉嵩　撰¶
　　五言律詩¶
　　　承曾子碩自洪歸贑道次太和以故人曠伯逵¶
　　　書問見及臨别悵然詩以送之¶
閣下㠶初落江干雨正踈感君千里意逺致一封書舊¶
宅蓬蒿遍新愁瘴癘餘𠖇𠖇更南上烟浪滿寒虚¶
<pb:KR4e0016_WYG_005-1b>¶
　　　過王氏南園看竹劉以和㩦酒至共酌林間¶
王子時相見劉郎晚共攜邀人竹林下沽酒石橋西林¶
絢甜椔發畦深苦藚齊徘徊未能飲着意鳥頻啼¶
　　　又¶
禁得南園筍新成數百竿何年通一徑長有客來看露¶
葉沾重席煙梢拂小冠風湍聽不定況復近江干¶
　　　又¶
磊磊蒼苔石娟娟翠篠林圃畦分曉色隣屋借秋隂日¶
<pb:KR4e0016_WYG_005-2a>¶
轉游絲細天寒聚雀深獨無三畝地種汝伴清吟¶
　　　又¶
節下題詩遍林間送酒遲亦愁春雨裏共愛晚晴時斬¶
玉嗔初見移根任所為長令掃苔石來此赴幽期¶
　　　次顔用行留别韻二首¶
昔避烏仙洞歸來又六年鄊園各奔散冦盜竟纏連愁¶
共將零葉身如不繫船艱危驚再見未有買山錢¶
　　　又¶
<pb:KR4e0016_WYG_005-2b>¶
歎息瀘源上何時宼盜平淒凉驚往事浩蕩怯孤征世¶
亂歡娛少時危出處輕送行頻惜别落日最傷情¶
　　　仲秋八日赴洪都應試夜宿鹽堆頭¶
花石耀寒星鹽頭隠暮汀風沙開漠漠烟浪入冥㝠戰¶
鼓秋初急羈愁夜不醒故園西嶺外漸隔兩長亭¶
　　　桐江¶
殘壘帶江沙荒祠集暮鴉客行桐水市人採木綿花山¶
掩飛煙直江浮落日斜舊遊那可問依約見人家¶
<pb:KR4e0016_WYG_005-3a>¶
　　　闌泊口¶
一岸危於削羣山隠似圍豺狼前日盛市井近來非古¶
屋蓬蒿徧荒村鳥雀稀還聞覆巢日烈火照天飛¶
　　　新淦¶
亂山淦水上雨氣白如烝古塔遺孤表荒壖散百層賈¶
船初放槳魚屋稍懸罾近有官軍守科征恐未能¶
　　　過峽江¶
石峽閟蒼烟江流似昔年戈船猶自守草市稍相連白¶
<pb:KR4e0016_WYG_005-3b>¶
骨青山下黄蒿古道邊石橋攜酒處風雨一凄然¶
　　　題春山煙雨圖¶
崖溜下林陂春雲帶雨埀不知村逺近惟見樹參差栁¶
巷聞鶯早桃溪放犢遲亂餘寧有此愁絶輞川詩¶
　　　送張子明歸武夷¶
東去渡沙闗寧辭道里艱雲連閩海郡家近武夷山臘¶
酒鵞兒碧春衣稚子斑徘徊南浦上别恨不能攀¶
　　　題雲林别墅圖為黄子邕賦¶
<pb:KR4e0016_WYG_005-4a>¶
雲薄黎川水月明蕭曲峰寒沙聞落葉絶頂見長松别¶
墅攜壺興深林躡&KR0282;蹤秋江愁不渡誰共採芙蓉¶
　　　再賦¶
種樹蕭峰下結茅黎水濵疎星澹將夕衆草忽已春遭¶
亂去故里臨圖憶高人悵言赴歸日從子理荒榛¶
　　　送省掾劉宗弼之嶺南買官馬¶
烽火暗崇江官船發豫章千金求駿馬萬里入南荒倚¶
劒看明月停杯問故鄊相臣憂國意注目倚騰驤¶
<pb:KR4e0016_WYG_005-4b>¶
　　　十五夜賦¶
素月流天外華燈出樹間美人吹鳯管秋水落龍灣清¶
露緣蘿墜凉風傍竹還逺懐當此夕載酒過西山¶
　　　沙村道中¶
隔水望東綿看雲憶閬川人行秋草裏鴈落夕陽邊敗¶
屋猶依砦荒村少種田征徭渾未已野哭更凄然¶
　　　九日感事三首¶
山冦能騎馬官軍解掠人徒然縻國賦何以浄邊塵周¶
<pb:KR4e0016_WYG_005-5a>¶
雅歌三㨗苗頑格七旬又聞寛詔下誰忍負深仁¶
　　　又¶
鍾歩時傳警新安乆被圍鄊山孤壘在戍卒幾人歸夜¶
月喧鳴柝秋霜裂戰衣艱危依主將羽檄夜頻飛¶
　　　又¶
聞道瀘江破傷心却復疑六年猶力抗羣盜竟猖披壮¶
士乘危數官軍出援遲幾人全骨肉夜走哭荒陂¶
　　　虞檢校奉省相命南迓王御史十月舟過珠林¶
<pb:KR4e0016_WYG_005-5b>¶
　　　承寄佳作依韻奉答¶
𤓰熟東湖日長懐别故人忽傳舟楫近先寄墨題新逺¶
候輕千里幽居少四隣幾時持使節來賞菊花春¶
　　　畫鷹¶
自是飛騰物仍兼畫作殊英姿風颯爽蒼翮錦糢糊雲¶
霧終當擊軒楹未可呼海天秋萬里回首獨躊蹰¶
　　　吕煥文挽詩¶
歎息瑶岡下斯人不可尋故牀芸帙在新塚蔓叢深有¶
<pb:KR4e0016_WYG_005-6a>¶
弟求哀誄無人續苦吟寧知風雪夜回首獨沾襟¶
　　　題彭氏背郭茆堂圖¶
日薄金華嶺雲深白石塘茆茨元背郭水竹自成鄊圖¶
畫看逾好登臨興不忘門前雙杏樹葉葉是秋霜¶
　　　送雩都吳文學¶
長憶吳文學居官近十年俗隨風土變詩入瘴鄉傳曉¶
郭尋山&KR0282;春江出峽船亂離愁復别况是落花天¶
　　　暮歸至江口無舟投宿洲上田家¶
<pb:KR4e0016_WYG_005-6b>¶
野渡初維楫林居早閉門陂塍交白水燈火向黄昏問¶
客安行李呼兒具酒樽艱難昧生理深愧老翁言¶
　　　出郭¶
出郭念農事渡江仍涉溪城邊愁落日林下趂幽栖紫¶
椹交蘿逕紅花間豆畦學耕心未已衝雨看鋤犁¶
　　　江口汎舟得船字¶
凉露青天下繁星白水邊歌呼仍勸酒起坐忽欹船喧¶
已非塵境清疑是水仙沙頭燈火起飛鷺亦翩翩¶
<pb:KR4e0016_WYG_005-7a>¶
　　　過龍灣五王閣訪友人不遇¶
野橋秋水落江閣冥煙微白日又欲午高人猶未歸青¶
林依石塔虚館浄柴扉坐乆思題字翻憐柿葉稀¶
　　　聞贑已被圍而東固大坑又欲兵攻興國有懐¶
　　　伯氏子中寓贑縣之禮原阻亂不得歸¶
歎息荆花樹今年好逺遊路從兵後斷書是亂前收漂¶
泊從誰問艱危信自謀時時驚夢見不解說離愁¶
　　　又¶
<pb:KR4e0016_WYG_005-7b>¶
江口移兵日山中散砦時一家俱念爾孤客定依誰秋¶
早衣裳薄時危去住疑故園乆殘落猶恐未全知¶
　　　懐王子啓寓贑在兵圍中已兼月矣¶
南上記乘濤千峰一郡高共言堅可托詎想戰頻鏖危¶
急輸羣䇿艱虞倚二豪亦知城有竇柴也若為逃¶
　　　又¶
行李今何在兵圍颯暮秋定依故人住誰慰老親憂逺¶
道乖魚素孤城抗虎頭傷心對明月莫謾賦鄜州¶
<pb:KR4e0016_WYG_005-8a>¶
　　　再懐伯兄子中時有同客興國者從間道先歸¶
　　　兄以道阻後期不果¶
貧賤輕離别艱危昧死生獨違同里伴仍阻異鄊程愛¶
想深山憩愁聞間道行㡬時秋樹下慰此淚縱横¶
　　　送醫士歸豫章¶
落葉滿城隅南歸感歲徂海邊曾種玉市上憶懸壺山¶
近煙嵐薄江寒島嶼孤惜無黄犢賣從子住東湖¶
　　　題真上人幽居圖¶
<pb:KR4e0016_WYG_005-8b>¶
豈有人知處千峰擁翠嵐背林通藥逕隔水見茆菴說¶
法魚應聴栖禪鶴共叅經秋忘出户落葉滿岩龕¶
　　　寓翁¶
問翁何所寓非寓亦非真落落林泉迹悠悠天地身彈¶
琴忘雅俗飲酒信醨醇千載蒙荘叟相看意獨親¶
　　　夜宿道徳壇柬胡山人袁煉師蕭鵬舉¶
月色下金鑾雞鳴出紫壇不眠驚地逈相語向更闌酒¶
過憐初醒琴疎憶再彈永懷栖遁樂亦欲挂吾冠¶
<pb:KR4e0016_WYG_005-9a>¶
　　　又¶
解劔旌陽宅吹笙蕭史臺驚看龍躍出疑有鳯飛來窓¶
曙浮青桂庭深散紫苔翛然心迹静誰更問蓬萊¶
　　　送友人入韶口山中¶
問客買烏犍去耕韶口田地饒無惡草山近有流泉過¶
雨聴春鳥尋墟望曉烟野人應避席莫遣識遺賢¶
　　　賦清江送廖子謙之臨江¶
清江清見底千尺下沈沈白鳥晴飛逺石龍雲卧深遥¶
<pb:KR4e0016_WYG_005-9b>¶
知在泮樂好聽濯纓吟念此登臨地因之見夙心¶
　　　春日次蕭鵬舉二首¶
野客愁無頼春來常晏眠有時攜美酒獨酌向青天種¶
豆珠林下看花石屋前故人不可見佳句乃聨翩¶
　　　又¶
聞說南溪上亂餘春可憐花開愁落日草長記流年賦¶
擬傳金谷茶應記玉川尋常西郭路思爾隔風煙¶
　　　玉華山¶
<pb:KR4e0016_WYG_005-10a>¶
翠巘千峯合丹崕一逕通樓臺上雲氣草木動天風野¶
曠行人外江平落鴈中傷心俯城郭煙雨正𠖇濛¶
　　　題達監州草菴在金華之左¶
雲氣隨軒盖飄飄日往來茆茨元自葺牕户有誰開棠¶
茇歌仍在桐鄊事可哀星袍五花馬猶想月中回¶
　　　賦秋水送友人之豫章¶
秋水碧盈盈無波似鏡平渚雲低不渡江月照偏明色¶
映羣鷗浄光涵一鴈横望中征棹發應過豫章城¶
<pb:KR4e0016_WYG_005-10b>¶
　　　送宋國賔往寧都求父喪¶
野哭求親塜南循貢水濆招魂當落日負骨出寒雲馴¶
鹿穿崖送慈烏隠樹聞殘年候歸楫風雪定紛紛¶
　　　舟夜次杳口柬蕭鵬舉¶
扁舟㳂緑嶼雙櫓拆蒼波秋氣水邊早月明江上多魚¶
龍今夜冷鴻鴈㡬時過去住闗幽興欹眠聴棹歌¶
　　　觸目¶
到處草離離重城秋暮時荒園交兎逕殘屋帶荆籬自¶
<pb:KR4e0016_WYG_005-11a>¶
倚城如鐡誰憐命若絲誅求方未已富庶定何期¶
　　　南澗夜雪懐子啓前東塘雪中寄詩未答¶
昨夜南溪雪故人安可期欲尋行處履長憶寄來詩龍¶
蟄滄江水烏啼凍樹枝武山千丈玉思爾共遊時¶
　　　題墨鷹¶
莫氏冩翎毛精神故自豪軒然蒼隼立鬱彼北林高急¶
想追星火輕疑掣鏇絛向來飛動意感激使心勞¶
　　　憶蕭翀¶
<pb:KR4e0016_WYG_005-11b>¶
聞爾去南溪移船駐水西家人應共載書帙得同攜道¶
在隆汙定時危去住齊風塵嗟兩地何處覔封題¶
　　　哭七弟¶
季也傷愚戅林間第七枝生嘗勞父訓死竟重兄悲縛¶
兎工何益囊螢計已遲虎兒應邁爾教養待來兹¶
　　　題田舎壁¶
門巷帶青楓村西有路通鳥鳴高竹上水落亂藤中耕¶
鑿常時慣招遊舊俗同寄言城市客未可薄田翁¶
<pb:KR4e0016_WYG_005-12a>¶
　　　題山水小景¶
倚石羣松秀横江五栁繁水侵陶令宅山掩謝公村浴¶
鷺依晴槳啼鶯近晚尊亂餘寧復此展巻一消魂¶
　　　寄周伯寧二首¶
交友今誰在東遊最憶君清尊澄夜月綵筆動春雲楚¶
甸烽煙合秦淮樹色分相思愁日暮花落正紛紛¶
　　　又¶
江雨何時歇淮雲盡日飛誰知千里别還作故園歸露¶
<pb:KR4e0016_WYG_005-12b>¶
草侵棊局風花上釣磯徒令南浦上山水憶清輝¶
　　　經亡友故宅¶
草沒門前路葵荒井畔園亂泉通廢沼敗屋露頺垣已¶
覺雞豚散空餘鳥雀喧欲行還復止寒日向黄昏¶
　　　舟次樟鎮¶
匝地閭閻盛縁江霧雨稠舟航通百粤征稅出南州故¶
里誰從問修程且自由攜壺初問酒移棹已驚秋¶
　　　聞蕭尚志抱病次韻奉寄¶
<pb:KR4e0016_WYG_005-13a>¶
山路兼泥潦其如悵望何浮雲低近樹細雨暗長河城¶
晚烏鳶少沙寒鴈鷺多似聞抱微恙來問愧蹉跎¶
　　　題竹石圖¶
為愛篔簹竹蒼苔節節封低枝兼雨重宻葉與烟濃丹¶
穴終棲鳯滄溟未化龍㡬時裁紫玉吹上白雲峰¶
　　　奉寄孔監縣¶
寳匣動龍泉綸巾拂紫煙酣歌明月下起舞落花前野¶
雉紅襦短溪魚白錦鮮亦憐春似海安得酒盈船¶
<pb:KR4e0016_WYG_005-13b>¶
　　　贈别李子翀之金陵七首¶
之子金陵去秋風颯暮江西維流大火南紀奠雄邦魚¶
落波濤市鳥啼煙霧忩登臨聞伐木未得此心降¶
　　　又¶
南北舟車㑹公侯地宅多百年新雨露六代舊山河夜¶
月銅駝陌秋風玉樹歌昔人遺感嘅不必問如何¶
　　　又¶
鳯凰去千載城曲尚崇臺落日臺前下長江天際來錦¶
<pb:KR4e0016_WYG_005-14a>¶
袍隨夢逺玉&KR0327;與秋哀定有騎黄鶴憑高日往廻¶
　　　又¶
龍蟠梵王宅鍾阜出南東一水天光限諸峰霧氣通幡¶
幢低晚樹鐘磬下晴空茆屋如堪賦能忘訊已公¶
　　　又¶
獨往堪誰語沈歌秪自憐才名三十著詩律幾人傳凉¶
幕驚巢燕炎波看站鳶荆南有劉表把劔故凄然¶
　　　又¶
<pb:KR4e0016_WYG_005-14b>¶
往昔廬陵掾監倉出萬安白魚供日饌紅腐足朝盤雲¶
暝千峯雨江喧十月灘向來棲息地三見菊花殘¶
　　　又¶
相知仍少聚即别轉多懐用世悲才忌乘時貴俗諧江¶
聲通巨蜀雲氣盡長淮亦有南淮志何由與子偕¶
　　　送蕭同可之肇慶¶
端州蕭幕府五十老能文命秩鄉人羡詩名朝士聞石¶
門明夜雪銅鼔暗春雲暫爾鯤鵬運終然鵷鷺羣¶
<pb:KR4e0016_WYG_005-15a>¶
　　　楊待制挽詩¶
　　諱景行字賢可延祐乙夘初科以易登進士第授¶
　　贑州路㑹昌府判官再調永新州丁内艱去官改¶
　　江西省照磨官轉宜黄縣尹撫州推官湖州歸安¶
　　縣尹年七十授翰林待制朝列大夫致仕公平居¶
　　和厚自持為政剛敏摧擊豪横不避權勢屹然不¶
　　可干以私所至畏憚及去而見思有立祠刻石者¶
　　凡三為江浙湖廣考官多得名士一時在清要者¶
<pb:KR4e0016_WYG_005-15b>¶
　　皆其同年公未嘗以私謁之其剛正如此年七十¶
　　四以病終于家¶
郡邑徵循吏詞林憶侍臣青雲嗟濩落白首見清真論¶
秀終禆國鋤姦肯避人百年文物盡愁絶故山春¶
　　　楊州判挽詩¶
　　公諱衢字升雲為待制公之從姪孫蚤以材學受¶
　　知江西左丞郝天挺以茂才授瑞州路儒學正明¶
　　年以易登泰定甲子進士第授信州貴溪縣丞始¶
<pb:KR4e0016_WYG_005-16a>¶
　　至官即以逋賦事侵辱天師府天師銜之嗾當道¶
　　以贓黜公非其罪也改授陜西鈔庫官再調臨江¶
　　新喻州判官以病歸卒於家公問學該博下筆為¶
　　文嘗衮衮千言不休然豪宕不羈卒蹭蹬以歿君¶
　　子惜之¶
浩蕩孤飛逈從容萬敵麾仕方覘命達清已畏人知白¶
璧泥塗近朱絃雅奏遲春風江海思蕭艾故離離¶
　　　又¶
<pb:KR4e0016_WYG_005-16b>¶
萬里秦中役前年渝上官長才淪判牘多病促歸鞍山¶
雨孤墳暝江風十月寒蕭條前輩逺雙淚落汍瀾¶
　　　戯呈廬陵李司曹¶
羡爾城隂屋居來頗類村竹枝斜㸃地松樹直當門稚¶
子青衣短慈親白髪繁客愁仍滿眼騎馬雨昏昏¶
　　　泊蓼州登岸尋曠氏館¶
江雨冷蕭蕭維舟近畫橋不愁春爛漫故恐浪漂搖溆¶
口明花樹城隂散栁條故人高館近未覺旅䰟銷¶
<pb:KR4e0016_WYG_005-17a>¶
　　　贈趙録判之九江兼柬孫伯虞¶
上日之官去東門祖帳開青雲明淑景朱紱稱清才花¶
亂雛鶯囀江晴旅鴈回倘逢孫學諭為報寄書來¶
　　　渡江¶
二月風濤壯渡江愁逺人舟航那可恃童僕轉須親日¶
射黄牛渚天低石馬津向來臨眺地及此故傷情¶
　　　送靖安教諭王賢卿歸南安¶
千里王文學南尋庾嶺歸諸生供祖帳吾道有光輝野¶
<pb:KR4e0016_WYG_005-17b>¶
樹重重合林花日日飛茆堂漳水近莫遣信音稀¶
　　　溪上¶
溪路出南港野林依古原偶行桑樹曲頗似桃花源茅¶
屋居人徧晴灘稚子喧依依耦耕者相對已忘言¶
　　　贈葛希亮¶
豐城龍化逺湛湛墨池深毎愛葛希亮親承鄧蔚林紫¶
雲騰瀚海香霧襲書林膠法親前輩清貞見爾心¶
　　　千葉黄楊¶
<pb:KR4e0016_WYG_005-18a>¶
黄楊一尺許千葉更千枝秪益堦庭玩能忘雲漢思雨¶
荒承碧蘚風定注遊絲傷極偏多感南歸得共移¶
　　　齋前黄棠棣生於山茶兩株之間春花夏條扶¶
　　　踈可愛兹始及秋而萎黄日見矧後此霜霰交¶
　　　積之時乎感賦一首¶
弱質不自植扶踈故滿林繁英春後盡病葉雨中深斬¶
伐非吾意匡持見夙心山茶亦何事晏嵗足清隂¶
　　　秋夕懐大兄及四舍弟時俱客興國縣山川阻¶
<pb:KR4e0016_WYG_005-18b>¶
　　　修音問邈然¶
豈謂無家别三人各逺方已嗟甘㫖薄翻作道塗長㶑¶
水風湍白瑤岡霧樹蒼書來定早晚莫遣鴈相將¶
　　　又¶
好在程溪上月高愁掩扉也應念行客獨自對清輝細¶
草露初白高河雲正稀庭前紫荆樹歸夢故依依¶
　　　七月得廖子所書聞目疾復作感懐奉寄¶
闢館延青佩升堂奉綵輿羡君能養志愧我在離居入¶
<pb:KR4e0016_WYG_005-19a>¶
夏愁新漲過時得逺書秋風決明發目疾定何如¶
　　　寄李子翀¶
之子青雲器頻年困縣曹能令官長愛未覺簿書勞委¶
璧寧終棄鳴弦且學操何時倚長釣滄海掣鯨鰲¶
　　　過李黄羅茅堂五首柬克正茂才¶
幽居仍近郭高隐即深山草逕經年合茅堂盡日閒檢¶
書青竹映倚杖白雲還逺愧南遊客逢人秪厚顔¶
　　　又¶
<pb:KR4e0016_WYG_005-19b>¶
茅堂子故物歸意定何如學道親先輩清心逺俗書藤¶
稍埀石亂瓠葉上簷虚日有南溪叟能來送鯉魚¶
　　　又¶
水碓時時急秋山岸岸隂偶來看野客渾欲托雲林烏¶
石寒松暝香田雨稻深幽棲寧避世暫去已闗心¶
　　　又¶
何年逺城市來此寄高情客有求書札誰從隠姓名茅¶
茨寒更濕花竹晚初成江海尊前意依依見弟兄¶
<pb:KR4e0016_WYG_005-20a>¶
　　　又¶
伏雨日瀟瀟寒風斷栁條居然懐契濶何以謝招邀把¶
酒銷銀燭披圖出綘綃由來文物異况乃自前朝¶
　　　蜀人師季則自臨川來靖安省其姑於李氏嵗¶
　　　暮將歸辱貽銅刻賦此答贈¶
有美趨庭服來尋李氏姑終然思㝢縣復此戒長塗篆¶
刻銅章古精神玉樹孤峨眉煙霧隔何日上成都¶
　　　對月¶
<pb:KR4e0016_WYG_005-20b>¶
落盡東門栁辭家又一年浮雲千里外明月九秋前席¶
近花香潤樓當桂影偏思鄉意未已鴻鴈已翩翩¶
　　　贈帖有道進士自成都之官舒城¶
進士之官去真成萬里遊白雲淮水暮紅葉薊門秋𤓰¶
戍隨春入公田按月收殷勤念民隠外秩近來優¶
　　　訪周叔用不遇¶
歸近意不懌獨行尋故人嵗年渾欲暮心迹轉相親水¶
入蒼葭亂霜侵碧樹勻終然不可見但訝往來頻¶
<pb:KR4e0016_WYG_005-21a>¶
　　　題舒君彦幽居¶
自有幽居趣人來不厭頻叩門過日晏移坐見情親涉¶
圃從沾屐穿林屢折巾尋常混塵俗到此澹心神¶
　　　柬舒中立¶
城僻蒼山古天寒落葉稀細流通石澗斜日帶林扉栁¶
外青鳬亂松隂白鳥微看君攜稚子把酒惜牽衣¶
　　　送友人南歸¶
嵗晏各言别君還先賦歸悠悠遵道路渺渺問庭闈江¶
<pb:KR4e0016_WYG_005-21b>¶
濶行舟逺天寒過鴈稀城南風雪裏惆悵把征衣¶
　　　訪廉泉亭拜趙清獻蘓文忠胡忠簡三先賢遺¶
　　　像¶
古寺青蕪裡東風夕照餘堦除流水過井甃白雲虚遺¶
跡今何似清心只自如高亭烟霧色慘淡昔人書¶
　　　夜宿曾氏館賦贈子元子碩昆季¶
嫋嫋藂蘭秀娟娟雙鳯雛馨香元是早毛羽固應殊夕¶
雨沾書帙春風散酒壺承家仍好客於我惜歡娛¶
<pb:KR4e0016_WYG_005-22a>¶
　　　雨坐江亭候寧都船不至¶
不見南㠶上凄然對水忩疾風吹大木積雨暗横江逺¶
道何由達愁心苦未降徒聞鳴鸛起東渡正雙雙¶
　　　晚次雩都縣¶
寂歴春江上城門對縣安人家依水竹雲塔倚風湍問¶
酒林花落維舟浦樹寒欲眠愁向夕漁火下長灘¶
　　　月出¶
月出光初發客行煙水中船頭當北斗竿尾信南風蛟¶
<pb:KR4e0016_WYG_005-22b>¶
室侵崖黒漁燈照島紅飄飄今夕纜何處繫青楓¶
　　　雷鳴磜上對雪¶
誰能思更往暝入楚江空捲席聴春雪移船避北風依¶
人汀樹緑着意渚桃紅觸景成孤寂悠悠去住同¶
　　　黄坊¶
風色愁將夕離人欲斷魂雲深知積水煙淡識孤村釣¶
艇遥相並沙鷗故不喧忽思攜稚子踏雪過南園¶
　　　送羅尚徳之贑州¶
<pb:KR4e0016_WYG_005-23a>¶
此日埀楊樹維舟惜逺行水生羊角渡春盡虎頭城學¶
律寧無術飛書早有聲十年趨幕府憔悴愧高情¶
　　　五日池亭燕集¶
草閣飛雨集高人清讌同壺觴且終日襌袷已驚風客¶
舍清林下故園芳草中榴花亦何好爛漫向人紅¶
　　　齋前青蒿特盛或請薅除之惜其生意森蔚青¶
　　　翠可玩也謾賦一首¶
向來誰種汝入夏總青青幸不妨禾稼猶能映户庭驚¶
<pb:KR4e0016_WYG_005-23b>¶
風縈亂蝶微雨下流螢自是幽棲物隨時任悴零¶
　　　復酌呈鄭同夫是夕宿李舎¶
復酌臨清夜幽懐故不羣高林風鵲定暗壁露蛩聞把¶
燭嗔殘炬移尊惜半醺不眠看月上松檜白紛紛¶
　　　對月¶
海月三更白江風七月寒乆知行客慣強作故園看菜¶
疃依壖闢茆亭傍水安蕭條南戍裡獨自戴儒冠¶
　　　寄曠伯逵¶
<pb:KR4e0016_WYG_005-24a>¶
一月三寄書故人湖上居浮沈知不定報答竟何如楊¶
栁清風弱蒹葭白露踈槎頭秋水落誰釣九江魚¶
　　　題山水畫¶
旅遊常見畫偏愛浙江山日上雲霞動天清紫翠閒秋¶
林時自落春鴈不知還隠者茆廬好何年此扣闗¶
　　　十一月二十八日晚予與趙伯友登舟將歸既¶
　　　夜舟未開忽將軍送詩至舟次則劉侯惜别之¶
　　　作因與伯友奉和一章以答其意¶
<pb:KR4e0016_WYG_005-24b>¶
放船驚雨過下馬報詩成不擬當深夜猶能念别情夢¶
隨書帳逺寒入緼袍輕明發辭灘口乘危敢計程¶
　　　贈陳野仙相士¶
旅懐仍病酒那有好容顔感子逺來意罷書相對閒風¶
澄梅澗水雨過石華山惆悵昔賢逺修名誰可攀¶
　　　寧都曽三省自京師得危應奉為作其先人埋¶
　　　銘一通歸以示予敬題其後¶
寂寂先人宅煌煌太史銘飛霜中夜白宿草隔年青未¶
<pb:KR4e0016_WYG_005-25a>¶
試干時䇿空傳相地經傷心行役者萬里哭蒼𠖇¶
　　　送别高安黄宰¶
春日賔曹盛驪歌發縣闗眼看朱紱去心折畫轅攀壠¶
麥連雲細江花過雨斑筠陽真大郡猶遲一年還¶
　　　贈藍山趙教諭¶
聞說藍山縣宫墀暗薜蘿頻年虞盜冦長日罷絃歌使¶
者先馳檄諸生暫負戈終然陳俎豆失喜問如何¶
　　　題平洲小景圖¶
<pb:KR4e0016_WYG_005-25b>¶
錦水西流逺滄洲逸興長晚晴楊栁暗春雨杜蘅香沙¶
渚通鳬鶴江潭集鱮魴幾時攜短棹載酒問茆堂¶
　　　近聞三首¶
近聞河上卒掘地未通流何以酬飢渴終然起怨讐干¶
戈應滿地畚鍤漫成丘禹跡誰能復悠悠逺大謀¶
　　　又¶
近聞淮海地冦盜各縱横城邑傳新破舟車絶逺行朝¶
廷初問將閫府漸移兵思見欃槍息秋來江漢清¶
<pb:KR4e0016_WYG_005-26a>¶
　　　又¶
近聞楊主簿翰墨上京都徵責縁新令馳驅戒逺途炎¶
蒸猶未濯冦盗若為虞即此傷多難山林未可迂¶
　　　奉和崔州判仁卿山長克誠夏日同遊開善寺¶
路轉溪仍合沙平水屢侵放船思極浦下馬得高林却¶
望煙霞色微聞鐘磬音虚堂白日静於此見初心¶
　　　李知事廉輔得竒石如雪因命名雪石¶
西嶺千秋白山隂六月寒終然天外逺宜爾座中看映¶
<pb:KR4e0016_WYG_005-26b>¶
日光相射含雲氣獨完惟餘苔蘚色彷彿似青巒¶
　　　送鄒明道歸吉水¶
令尹方興學先生乃賦歸清秋辭俎豆白首望庭闈雲¶
薄千峰出江深一鴈飛溶溶墨潭日偏照老萊衣¶
　　　感賦七首¶
閃閃一星赤西林夜色高乾坤自空濶景物故蕭騷庭¶
逈栖凉葉門深翳雨蒿狐狸渾不見竟夕向人嘷¶
　　　又¶
<pb:KR4e0016_WYG_005-27a>¶
中郡秋防冦邊亭夜築闗遥聞大軍出定向㡬時還粟¶
仰南船運弓從北騎彎侵尋寒落景何處問溪山¶
　　　又¶
島嶼通羣盗風塵動六州蒼茫淮海暮揺落楚荆秋城¶
壘從墮廢弓刀竟隠收向來經國意徒重腐儒憂¶
　　　又¶
傳聞南冦盛慣㨗海中船兵甲今如此風濤正渺然魚¶
龍秋氣外貔虎暮雲邊自倚皇威震誰為赤子憐¶
<pb:KR4e0016_WYG_005-27b>¶
　　　又¶
壮士今忘戰愚民乃弄兵風霜工殺戮雨露惜生成未¶
掃屯雲蟻猶遺㧞海鯨閭閻思倚伏回首歘心驚¶
　　　又¶
白髪前朝叟偏傷喪亂頻泣逢南上卒驚問北來人老¶
大心情異艱危世變新眼前憐稚子蕭颯向風塵¶
　　　又¶
飛檄時時急防邊事事虞度闗頻閱騐鳴柝遞傳呼干¶
<pb:KR4e0016_WYG_005-28a>¶
羽終來格豺狼得盡誅皇恩自逺溢何以&KR0506;民痡¶
　　　九月九日將赴豫章夜發瑞州城下二首¶
天末雲霞暝城隅煙水深維舟呼不見漁火坐相侵夜¶
下芙蓉渚秋高橘子林不眠催解纜鳴柝正沈沈¶
　　　又¶
未卜西昌返還尋南浦行清秋千里外永夜一舟輕風¶
急高河動星浮積水明蒼蒼江霧合起坐悵心驚¶
　　　過松湖聞熊氏往時有花圃特盛¶
<pb:KR4e0016_WYG_005-28b>¶
寂歴松湖市人家際水煙平沙皆種樹枯港不通船舊¶
隠真堪托名園已盛傳青春花竹麗載酒定何年¶
　　　過鄭氏隐居承二子之純之紀留宿賦贈一首¶
流水西山麓層軒夏木凉昔聞書帶草今過鄭公鄉展¶
席傳詩帙張燈列酒漿佳兒真好客傾倒意何長¶
　　　寓鐡柱怡真堂柬左徳昭¶
自有幽棲志長嫌俗境喧喜尋高士宅得共故人論古¶
井波圍柱深簷石作垣焚香足危坐清咏五千言¶
<pb:KR4e0016_WYG_005-29a>¶
　　　題隠臯亭¶
晚樹連虚壁秋花隠畫簷林交風瑟瑟池逈雨纎纎把¶
酒頻移席翻書欲近簾由來有真趣出處若為兼¶
　　　早泊蓼洲時徴乃顔將軍赴淮夜捉送途者¶
微火明高磧危檣倚近城舟人驚暝竄戎卒問晨征牢¶
落聞雞犬喧呼度甲兵江淮方警急行客倍含情¶
　　　送堯舉監稅赴進賢¶
送爾司征去江干秋雨餘由來設闗市不在筭舟車客¶
<pb:KR4e0016_WYG_005-29b>¶
路通城邑人煙集里墟西風揺落近回首獨踟躇¶
　　　送友人之贑州司幕¶
江合城樓逈秋高幕府清之官寧憚逺論法正須平寒¶
瀨鳴砂淺晴嵐隠石横凄凉為客處浩蕩送君情¶
　　　歸次楊林¶
汀樹重重轉江船稍稍移淺沙驚欲盪逆浪故相欺風¶
起占鴉浴雲飛信馬蹄鳯山明月好應怪客歸遲¶
　　　題空翠樓為東山湛上人賦¶
<pb:KR4e0016_WYG_005-30a>¶
碧嶂飛甍合青林畫栱高晴天引蒼翠凉月見纎毫木¶
榻飄金磬春壺浄玉醪東山有支遁臨眺使心勞¶
　　　春山伐木圖¶
伐木春山裡千峰復萬峰蛟龍廻别澗麋鹿引行蹤風¶
落崇岡桂雲開絶壁松懐人咏鳴鳥欲往愧無從¶
　　　題山水畫二首¶
逺樹層層出高崖面面開谷深雲欲動江白雨初來楚¶
佩遺仙浦吳航近釣䑓故人渾不見秋暮思悠哉¶
<pb:KR4e0016_WYG_005-30b>¶
　　　又¶
絶壁芙蓉秀懸崖薜茘高天清聞夕籟木落見秋毫仙¶
賞誰能繼榮名自可逃時來倚圖畫悵爾渺煙濤¶
　　　寄贈翠岩泰上人¶
蘭若倚西岡年深松桂長似聞葛洪井還近賛公房挂¶
衲雲林浄翻經石榻涼下方一回首烟霧日蒼蒼¶
　　　旅夕¶
鄉夢燈初破寒忩雨漸疎已愁秋向夕况苦鴈無書異¶
<pb:KR4e0016_WYG_005-31a>¶
郡危新戰滄江倚舊廬老親應散疾藜杖到堦除¶
　　　十月¶
十月驚雷動千林急雨來民情欣利澤春令恐為灾暄¶
日猶催杏清霜不殺荄王師渡淮浦定遣㡬時回¶
　　　南溪¶
溪樹緑隂隂林居夏向深青山謝朓宅流水伯牙琴採¶
藥懐孤往看花惜共吟北岩如可問於此息塵心¶
　　　題松下行吟圖¶
<pb:KR4e0016_WYG_005-31b>¶
松下行吟者翛然不可呼影臨秋水逈興與暮雲孤石¶
角栖書帙花隂散酒壺青山招隠去應是笑泥塗¶
　　　題蕭伯高西岡讀書處在唐杜審言故居之右¶
蕭子讀書處昔年曽一過郭外西原好門前修竹多雪¶
深猶獨卧日晏亦高歌況近參軍宅清明奈爾何¶
　　　定上人屢約遊山不果近承寄示送孫景賢詩¶
　　　未及和答因劉進士仲炯遊青原山賦此奉寄¶
孫宰遊山日僧房賦别時有詩還念我何處定逢師雲¶
<pb:KR4e0016_WYG_005-32a>¶
甃蟲書葉霜林鶴滿枝來遊知不厭空負數幽期¶
　　　又¶
送客青原路思君白下城雨花曽聴法貝葉舊知名學¶
道躭幽趣憂時累俗情蓮峰㡬百丈霜月想泉聲¶
　　　宿東山下¶
夜宿東山下人家隔板橋泉聲霜下起霧氣月中飄芋¶
子兼皮煮松枝帯節燒老翁年九十起坐說前朝¶
　　　送李掾還吉水¶
<pb:KR4e0016_WYG_005-32b>¶
霜草馬蹄寒晨趨别上官吏推文牘簡民憶㑹期寛水¶
淺魚梁出沙晴鴈磧乾青雲冠盖盛似爾惜才難¶
　　　和答楊公平題具翕堂¶
故里荒蕪地新堂燕鵲羣昔人如昨日此意向誰論樽¶
酒欣時具歌詩惜夜分雄文兼雅韻感激愧諸昆¶
　　　令公岩送鍾庭亨歸興國¶
令公讀書處歸去又殘冬潭冷魚依石岩深鶴護松穿¶
雲窮望眼踏雪記行蹤明日平川道相思隔萬峰¶
<pb:KR4e0016_WYG_005-33a>¶
　　　溪上¶
渡溪日已暮回首見青峰風起岩前樹霞明天際松佳¶
人期未果幽徑偶相逢語語投寒暝孤村起夕舂¶
　　　遊臨溪寺和鍾學正韻¶
澗束西流水門臨北向山渡橋驚鳥散掃石愛僧閒霧¶
薄林花紫春深石笋斑雲峰如可問杖䇿未須還¶
　　　承郭奉奎夜過溪上言北岩杜鵑花盛開手數¶
　　　枝相贈明日賦此為别¶
<pb:KR4e0016_WYG_005-33b>¶
故人夜相贈手折杜鵑花掩冉帶華月參差出絳霞來¶
從仙嶺路分贈野人家我有遊山興因之起嘆嗟¶
　　　廖伯容自南溪别余將栖于武山之雲峰寺明¶
　　　日寄此¶
子愛雲峰寺幽棲得自便朝吟還對石夜坐更聽泉乆¶
住應忘客無言或近禪時時採藥去長嘯白雲邊¶
　　　夏旱¶
五月那無雨今年豈有秋傷時思乏食失路竟還憂圭¶
<pb:KR4e0016_WYG_005-34a>¶
璧聞周祀尫巫笑野謀亦憐生事拙不見滿甌窶¶
　　　看雨¶
慘淡連遙嶺蕭條入近林隨風初作勢度水忽成隂壠¶
穗占新沐池荷掩舊沈西樓濯氷雪暫爾豁煩襟¶
　　　挽鍾謹獨先生¶
揮淚過東門懐哉徳義尊新阡哀櫬出舊屋古書存修¶
竹仍深巷幽花自小園儒林有知己好在立真言¶
　　　谷雲¶
<pb:KR4e0016_WYG_005-34b>¶
冉冉復離離秋雲出谷時偶然隨雨散忽謾被風吹岩¶
潤龍先覺林隂鶴未知何人為招隱吟斷小山詩¶
　　　山茶¶
聞說真常觀山茶兀老蒼根盤千古盛幹㧞五枝長翠¶
羽圑秋色丹砂注夜光神仙誰種此又見海成桑¶
　　　仙竹¶
壇上竹珊珊秋風六七竿至今含雨色長夏拂雲寒神¶
女金絲佩仙翁錦籜冠建標應有待曽此下青鸞¶
<pb:KR4e0016_WYG_005-35a>¶
　　　石仙¶
仙子何年化空餘石像存沈淪時已異堅樸道彌尊雲¶
舄飛難去風裾冷不翻何如致雲雨從此洗乾坤¶
　　　牡丹¶
千葉鶴翎紅仙姿自不同名傳李唐後根托帝壇中霞¶
佩分王母金盤送玉童異香留不得長是逐天風¶
　　　題溪南幽異圖¶
誰寫溪南景幽深隔翠微釣船沙際出楊栁雨中稀倚¶
<pb:KR4e0016_WYG_005-35b>¶
竹翻書坐穿花載酒歸故人渾不至苔色滿林扉¶
　　　十九日至二十二日雪作不止客有言是雪十¶
　　　餘年不見者固可喜也因賦五言一律¶
莽莽初横野涔涔忽滿城低迷渾欲暗空濶固能明積¶
水蛟鼉伏荒山鳥雀驚十年愁不見北望正含情¶
　　　雪中㑹飲分韻得花字¶
洗醆注晴霞張燈散暮鴉殘年今夕㑹逺道故人家春¶
入山中樹雪吹天上花當筵有長袖醉舞看欹斜¶
<pb:KR4e0016_WYG_005-36a>¶
　　　山礬¶
本自托山谷年年春暮開野人不愛惜折送滿城來皓¶
雪千枝積香風十里廻故人墳上路見爾獨興哀¶
　　　渡江¶
莽莽出輕艘紛紛竟渡江天寧殘樂土人欲憤遺邦豺¶
虎方雄鬭蛟龍正怒撞南村愁岌岌何處望旌幢¶
　　　兵破江口途趨東原挈妻子入山道次相失復¶
　　　聚¶
<pb:KR4e0016_WYG_005-36b>¶
倉卒還相失艱危獨後來亂山當日暮長路入風埃攘¶
攘從誰問沈沈只自摧逢迎忽驚喜相顧歘興哀¶
　　　尋人家至石嶺下衝雨入大村夜宿羅坑¶
石嶺重攀躋羅坑及暝栖不辭衝暮雨政恐踏秋泥親¶
老愁多病兒癡睡更啼艱虞戒前路不敢候鳴雞¶
　　　午憩石鼓坑嚴復亨寓舍問米過灌塘尋康氏¶
　　　姊¶
書在餘三䇿錢空罄一囊問人求食米隨客度山莊影¶
<pb:KR4e0016_WYG_005-37a>¶
怯飛鴻後啼驚猛虎旁逺尋康氏姊感激意何長¶
　　　憶故廬消息¶
故里何人到野堂今是非毁傷寧壁立焚蕩恐灰飛書¶
帙從人把囊琴只謾揮誰憐失巢者飄散欲何依¶
　　　秋旱井涸致水為勞有浚而得泉者喜而賦詩¶
井涸仍秋旱徒勞抱甕人偶縁淘得浄但訝汲傷頻欹¶
石盤根古寒泉積渫新渴心端頼爾回首颯風塵¶
　　　南岳祠前古松¶
<pb:KR4e0016_WYG_005-37b>¶
偃蹇何年種青蒼暮色酣半身猶直上全勢欲傾南古¶
壁龍鱗合空巢鶴影參嵗寒終見爾霜雪老能堪¶
　　　出社下嶺望九洲流陂稻田可愛¶
渡嶺望平田人家隠翠煙村墟自雞犬風物似神仙晚¶
樹依沙立秋粳帶水眠幾時驅兩犢投迹此安㕓¶
　　　初遊長興寺¶
一路縈紆入羣峰迤&KR0404;開樹連山路合溪帶石橋回煙¶
火依農屋雲霞隱佛臺如何千載下不見一人來¶
<pb:KR4e0016_WYG_005-38a>¶
　　　入百記望王嶺諸峰¶
何許龍移宅猶傳鶴駐驂山連王子洞水落聖官潭結¶
屋蟠虚壁燒畬上翠嵐十年厭奔走吾意托東南¶
　　　山中¶
豈有人知處白雲連上層入深疑遇虎愛浄欲依僧風¶
磴鳴樵斧岩煙翳佛燈如何江浦上殺氣苦憑陵¶
　　　蒲磵奉次長兄子中韻¶
蒲磵來何處鳴聲應谷虚清冝和野飯翠可織仙裾隴¶
<pb:KR4e0016_WYG_005-38b>¶
近秋常灌潭空夜不漁毋令洗塵耳吾意戀溪居¶
　　　再遊蒲磵與子中子彦題名于澗右之嵌壁因¶
　　　賦詩而歸¶
自掃磵邊葉閒通石上泉緑蒲向深䖏幽響忽琤然題¶
字捫青壁長歌入紫烟日長山更静來此弄潺湲¶
　　　觀蜜房¶
戴主心無二趨朝度必三一衙兵衛肅萬鼔戰聲酣事¶
夥還分濟功成始共甘伊誰失維繫蕩蕩縱殘貪¶
<pb:KR4e0016_WYG_005-39a>¶
　　　九月三日由長坑入南山寺將過里良暫憩合¶
　　　龍寺聞饒兵已逼新安二日矣¶
三宿那容戀孤征自可驚已聞虎穴鬭復道烏巢傾戰¶
鼓寒初急烽烟晚更明問程投野寺日暮最含情¶
　　　至里良之明日聞抄兵已入長興因賦以自慰¶
誰遣飄然去真成率爾來吾寧工避地天似解憐才行¶
李從蕭瑟飄蓬任轉回時時看短劍心折未全灰¶
　　　感事五首¶
<pb:KR4e0016_WYG_005-39b>¶
已聞新安破復道富田圍力抗猶隳逐全收果是非主¶
將嬰城急居民在野稀徒勞淦水上羽檄夜頻飛¶
　　　又¶
兵老匡山北師移贑水濵一行寧助桀三户或亡秦氣¶
壓長蛇陣魂消戰馬塵紛紛猶殺掠誰與弔遺民¶
　　　又¶
聞說䖍兵下前茅次九洲一烽深照夜羣馬颯驚秋勁¶
氣方全蓄沉機豈共謀似傳終左次失喜敢忘憂¶
<pb:KR4e0016_WYG_005-40a>¶
　　　又¶
主將何時出行人此日歸退盟驚左次迎附識先機四¶
野何煩掠孤城不再圍文山青萬丈回首一沾衣¶
　　　又¶
義戰今誰有完師衆所安從容隳&KR1005;嵲談笑卻兇殘攘¶
攘持牛酒紛紛躍馬鞍東南餘赤地萬一慰饑寒¶
　　　得舅氏消息¶
親戚今誰在兵戈卒未休忽傳消息異徒重别離憂老¶
<pb:KR4e0016_WYG_005-40b>¶
大原多病飄零誰見收依依夢中路淚洒石江頭¶
　　　雨坐下郛田舍閱案上道書¶
臨澗一茆亭連山萬竹青微風閒聴鳥細雨坐看經憤¶
極思吳劍饑來憶楚萍野人能好客猶足慰飄零¶
　　　晚興次珪上人韻¶
何地可幽尋南方多翠岑水流村磵逺樹擁石門深事¶
感升沉迹愁牽去住心終然戀禪寂十日坐林隂¶
　　　離里良别寺僧則師¶
<pb:KR4e0016_WYG_005-41a>¶
羈旅諳空寂高秋感去留誰能棄妻子世已換王侯故¶
里腸朝斷荒山血夜流敢違桑下戒誓作海東遊¶
　　　聞江上兵退挈家稍出村至三坳嶺適從弟懋¶
　　　和亦自藍田陂歸同門乆離喜遂復聚¶
即返非吾計相逢幸汝歸山中茅屋在江上故園非淚¶
應啼猿落心隨斷鴈飛十年傷骨肉飄散復相依¶
　　　悼女姪端¶
已謂生還遂誰知死病仇畏途攜共逺故室返無由弄¶
<pb:KR4e0016_WYG_005-41b>¶
果啼時擲遺䙀塟後收重泉應見母汝父正多憂¶
　　　謝李克貞送鹽¶
食淡憐吾病分鹽感子情解苞驚落雪進飯惜含英逺¶
道楓初隕閒門草屢生艱難愧滋味幽興在藜羮¶
　　　遭亂¶
遭亂無完物還家有病軀夜眠愁枕席晚食愧盤盂敗¶
壁狐狸入虚簷鳥雀呼猶傳征斂急倚杖一長吁¶
　　　食無菜¶
<pb:KR4e0016_WYG_005-42a>¶
豈有膏粱想仍無食菜縁饉荒寧絶物枯旱已經年青¶
憶氷盤送香懷雪椀傳喜聞春意動薺麥滿山田¶
　　　聞贑兵已駐萬安¶
自有重灘險還屯外邑兵江春舟楫便城晚斾旌明蟻¶
聚方連勢鯨吞竟敗盟悠悠岐路嘆萬一慰民情¶
　　　社日¶
社日那無酒時危不見春閉門防過卒燒紙賽田神已¶
嘆耕鋤廢終傷殺掠頻雞豚乆蕭索未敢怨風塵¶
<pb:KR4e0016_WYG_005-42b>¶
　　　重遊長興寺¶
重到長興寺青山四面同鳥啼花竹暗人散户庭空蒲¶
磵千年雨松門午夜風舊遊悲往日回首各西東¶
　　　哭元卿¶
南郡連烽火連臯掩素扉猶聞避地去不見渡江歸家¶
廢藏書散山深弔客稀同庚㡬人在空遣淚沾衣¶
　　　哭韋纉¶
一死嗟誰托餘生苦自憐已悲形弔影竟覺夜如年野¶
<pb:KR4e0016_WYG_005-43a>¶
哭沉山月新墳閟隴煙杳無重見日徒有淚澘然¶
　　　劉氏西樓小集和吕仲善韻¶
清風緣幔起疎雨傍城過酒急禁愁得樓高奈暑何巻¶
書思共隠學劔愧殊科且可捐秋珮無勞問曉珂¶
　　　重過梁塘訪郭與恭¶
一水鳴蒼峽千峰引白雲時危還作客歳晏却尋君事¶
往詩仍在愁來酒易醺野橋寒日下霜雁逺初聞¶
　　　題彭伯圻芹寓¶
<pb:KR4e0016_WYG_005-43b>¶
采采芳芹去溶溶泮水濵長歌心不厭偶寓跡非真吾¶
道傷羈旅鄉山落戰塵十年戎馬際獨立見斯人¶
　　　聞鷓鴣¶
爾本越中鳥何年來此啼羽毛渾自媚言語使人迷隠¶
隠穿松障蕭蕭渡竹溪斷腸聽不得歸路日平西¶
　　　題劉誠本為子彦弟作山水圖¶
畫者有逺意寓之山水間野航當晚急江閣與秋閒嘉¶
樹團丹壑幽花照緑灣何年謝塵鞅杖䇿此中還¶
<pb:KR4e0016_WYG_005-44a>¶
　　　由雀兒嶺入閬川青梁尾¶
歴險非吾意臨危信此生一家微命在百里畏途輕草¶
屋憐蜂聚松崖愧蟻行喧喧豺虎急向晚慎前征¶
　　　又¶
路折千灣水天埀四面山野人初問戰過客乍投闗地¶
僻燒畬遍溪深采葛閒時時聴鼙鼓悵望不知還¶
　　　夜渡溪水見月憶流江諸友¶
片月出東嶺野禽相應啼歸人愛清景亂月渡平溪草¶
<pb:KR4e0016_WYG_005-44b>¶
露忽已集洞霞猶未隮流江向西逺歸夢使人迷¶
　　　對月¶
今年十五夜看月在流江誰遣遺鄉邑猶疑接澒瀧水¶
光浮戰艦山翠隠蓬忩傾影那能寂含悽對酒缸¶
　　　嘗山藥¶
誰種山中玉修圓故自勻野人尋得慣帶雨劚來新味¶
益丹田暖香凝石髓春商芝亦何事空負白頭人¶
　　　山樓即事¶
<pb:KR4e0016_WYG_005-45a>¶
樓出青峰上簷栖碧樹端雨忩晨易白雲榻夜多寒微¶
醉時欹枕閒愁獨倚欄紛紛猶戰奪托跡敢求安¶
　　　晚望¶
山氣碧氤氲深林帶夕曛人歸孤嶂晚犬吠隔溪雲杉¶
竹何年種烟塵此地分桃源寧異此猶恐世人聞¶
　　　寄蕭翀¶
九十九頓嶺歸來又幾時時危愁不見嵗晏最相思天¶
逺驚鴻斷山空病鶴饑長懐霜月夜一笛向人吹¶
<pb:KR4e0016_WYG_005-45b>¶
　　　奉次吳縣丞兵後見寄韻¶
長愁憐杜子多病愧相如避地風塵裏還家瘴癘餘春¶
隨南國鴈書滯北溟魚故里勞相問于今未定居¶
　　　夜晏次王伯衢¶
王氏多才彦青雲玉樹林金尊瑤席滿銀燭畫堂深風¶
雨殘年夢江湖千里心感君情似海欲醉且停斟¶
　　　宣溪餞李提舉一初席中和王子讓韻¶
客有東歸思維舟向浦橋江聲翻石面雲氣擁岩腰悵¶
<pb:KR4e0016_WYG_005-46a>¶
飲淹泥潦歸程問野樵驪歌莫催發晴景在明朝¶
　　　西嶺¶
西嶺往來疎茆茨散漫居月明人逐虎水暗獺偷魚萬¶
木風霜裡千村戰伐餘昔年桑柘地雞犬滿村墟¶
　　　和蕭漢高歸省水東¶
雪意滿鄉山寧親復此還臘前見梅蘂江上候柴闗入¶
饌鮮魚白升堂舞袖斑别君増永感飄泊愧愁顔¶
　　　雙溪¶
<pb:KR4e0016_WYG_005-46b>¶
春風西嶺下表裡愛雙溪江雨時時落山禽夜夜啼薔¶
薇花欲亂櫸栁葉初齊南陌誰相問愁來路欲迷¶
　　　四月苦雨次郭吟翁¶
羃羃雲粘水厭厭雨斷林千山尚寒色四月更春隂望¶
怯舟航絶居愁井竈沉如何開霽景空有濟時心¶
　　　九月一日泛舟赴上麓擬簡劉子琚¶
初日輕舟發高秋訪友行雲沙低石浦風露滿山城物¶
外看豪俊尊前憶老成菊花應共把還得慰高情¶
<pb:KR4e0016_WYG_005-47a>¶
　　　過仙女釣臺石¶
仙女一片石九郎江水邊何年此持釣遺跡尚依然緑¶
髪明秋渚長竿拂紫烟仙期如可托引手接飛軿¶
　　　郎湖¶
何年秋望逺落日曉粧新垂釣聞仙女廻舟見石人青¶
烟松嶂晚紅葉柿林春獨覺容華變空傷羇旅頻¶
　　　見有畜鷀&KR3410;於庭者因賦一首¶
自有雲霄迹那虞羅網機鳴聲猶自厲羽翮未全揮檻¶
<pb:KR4e0016_WYG_005-47b>¶
逼廻翔窄庭荒啄食稀低頭羞燕雀容易往來飛¶
　　　家犬為虎所斃詩以致悼¶
聞說於蒐横羣行不畏驅公然入江市半夜取韓盧委¶
肉憐輕敵防奸憶應呼忠良死殘暴悲恨若為圖¶
　　　聞子規¶
羽族爾無竒南飛怨别離殷勤如向我漂泊定依誰絶¶
岸雲深處空林月落時到今車馬客穰穰不曾知¶
　　　酬友人見問¶
<pb:KR4e0016_WYG_005-48a>¶
野人初識面舊友漸忘名長日惟窺圃經年不到城借¶
書山路逺洗藥石泉清近喜林間鳥相看故不驚¶
　　　詠金鴨爐¶
鑄得黄金鴨焚蘭伴夕眠中心灰未得煖火自生烟獨¶
立思浮海雙飛欲上天那能長拂鬱吐出向君前¶
　　　送吳太守之韶陽¶
已報新移郡猶聞不下堂買舟辭快閣度嶺問韶陽晚¶
驛江雲白寒潮海日黄使君行五馬南徼有輝光¶
<pb:KR4e0016_WYG_005-48b>¶
　　　又¶
白下東門栁當年手種成行行當别路葉葉是離情解¶
纜驚秋雨揚鑣送晚晴春風榕館静好在聴啼鶯¶
　　　水精葱¶
芳烈齊山茗清名重水精生成推土物誇大著鄉評鳴¶
齒氷丸脆通神雪汁清茗甌端有助疎淺愧吾生¶
　　　憶平原¶
在昔提攜慣于今學語喧未能覔鄰果已解到盤飱嵗¶
<pb:KR4e0016_WYG_005-49a>¶
弱憐吾老時危幸汝存誰從托詩禮亦欲信乾坤¶
　　　哭胡思齊¶
野戰日紛紛飄零最念君故園知不返客路竟長分道¶
士來看病鄰人為起墳百年精爽在應化武山雲¶
　　　憶蕭一誠¶
萬里潮陽道經年獨爾思海邊為客乆兵後到家遲戀¶
闕心猶割傷時髪欲絲荆南非舊日剰賦七哀詩¶
　　　贈黄孝子庭端¶
<pb:KR4e0016_WYG_005-49b>¶
南陔嗟乆廢素韠幸猶存風變干戈際人稱孝友門雲¶
山蔵舊宅烟草翳寒原誰續黄香傳當為薄俗敦¶
　　　荅龍北池求詩¶
古劍千金得還丹九轉成天寧輕至寳人苦累虚名避¶
俗聊栽菊鋤荒欲刈荆詩來問題墨展轉愧髙情¶
　　　寒日¶
寒日閉門早荒村落木齊昆蟲霜後蟄豺虎草間啼碧¶
海終難渉青雲未可梯鹿門早晚去妻子定相攜¶
<pb:KR4e0016_WYG_005-50a>¶
　　　寄青原福上人¶
聞說靖居寺蓮花峰最竒㡬年増悵望何日是來時曉¶
刹蟠丹壁春泉注玊墀塔前荆樹好應長向南枝¶
　　　九日雨離流江¶
何意今朝雨偏傷逺客情黄花低徑濕白鳥渡江輕吾¶
道成漂泊天機戒滿盈林居有餘地聊欲任浮生¶
　　　詠早禾溪水¶
聞有王相洞龍潭決石開逺從高磧下盡繞亂山來續¶
<pb:KR4e0016_WYG_005-50b>¶
續筒車灌喧喧槳筏催海門如可到東赴敢遲廻¶
　　　夜宿東原同子彦弟食楂梨示姪觶¶
東原山館夜燈下食楂梨共看團圓子因懐連理枝軒¶
昻憐汝大辛苦愧吾癡歴歴嬉遊事于今鬢欲絲¶
　　　覽鏡¶
頗恨青銅鏡能添白髪絲不知歳年換猶憶丱童時戎¶
馬驚塵暗風波惜世危仙山有靈藥老去欲誰師¶
　　　遇鄰人道舊¶
<pb:KR4e0016_WYG_005-51a>¶
廢井生新草荒村失舊隣獨行迷逺道相見益酸辛逐¶
戍餘千里還家止一身終然未可住投杖颯沾巾¶
　　　題楚地山川圖¶
落日二妃浦青天五老峯蓮華深鬱鬱草色浄溶溶去¶
鴈低寒樹歸人帶暝松向來水西寺欲往似聞鐘¶
　　　南溪山上賞月¶
凉露經秋白華筵向夕開笛聲山上起月色海邊來花¶
隠千峯合松排一逕廻直愁星漢曙莫遣醉歌催¶
<pb:KR4e0016_WYG_005-51b>¶
　　　至日¶
為客何時了迎長此日同江湖戰伐裏歳月往來中鴈¶
斷沾沙雨蟲鳴落葉風書雲從太史曝日且南翁¶
　　　秋懐七首¶
百里漁樵外頻年戰鬭餘感時聊作客乘興即安居碧¶
澗横松几青林映竹書避人吾豈敢樂性此何如¶
　　　其二¶
大村江忽轉西嶺路俱迷山木隂隂合沙橖冉冉齊魚¶
<pb:KR4e0016_WYG_005-52a>¶
潛知舊穴虎跡見新泥此日荆榛裡何年桃李蹊¶
　　　其三¶
日下田田草霜餘岸岸沙江喧聞激磑烟白望燒畬畊¶
鑿寧無術徵科苦未涯吾寧甘食蕨子莫戀栽茶¶
　　　其四¶
羇愁長少睡墟落自多虞里布晨輸稅江船夜送徒曙¶
星寒共照野鳥暗相呼王事誰能卻年華浩欲徂¶
　　　其五¶
<pb:KR4e0016_WYG_005-52b>¶
溪筏乘流駛山棚隱石高樹交藤共絡峽轉浪争號夜¶
雨洗山骨秋霜落澗毛桃源如可問蓬海徑湏邀¶
　　　其六¶
把巻臨溪溜開帷俯石林浮烟通市白斜日半庭隂卉¶
服頻催裂松醪暫廢斟孤懐傷斷梗寒影愧栖禽¶
　　　其七¶
石壁湖邊路蒲田江口村亂餘通草市愁破憶柴門&KR0282;¶
許鄰翁借書憐稚子翻因思兩梅樹花發滿東園¶
<pb:KR4e0016_WYG_005-53a>¶
　　　賦壁煤¶
忩下煮茶乆烟煤半壁生君看太𤣥者此豈一朝成光¶
可敵玈玉堅疑鑄鐵城未黔嗟孔突戀戀愧吾情¶
　　　十二月十日晚同吟所郭光輩奉陪溪南隱君¶
　　　與其諸郎羣從觀舍傍蔬畦仍出山後臨眺江¶
　　　上周覽林麓追念舊遊撫余羇懐益深感慕因¶
　　　賦五言近體六詩柬同遊諸君亦以識嘉㑹也¶
背嶺溪流合穿林石路高連甍依嵽嵲百堵見周遭掃¶
<pb:KR4e0016_WYG_005-53b>¶
葉看畦韭搴蘿出澗桃極知幽興熟來往未云勞¶
　　　又¶
林下戯秋千中流奏管絃看花還舊賞撫樹惜流年白¶
髪金臺客青雲玊署賢後來文物盛此事㑹俱傳¶
　　　又¶
古廟依蒼麓窮林俯緑潭石臺交野祭畫壁擁朝叅雲¶
送千林雨烟飛隔水嵐向聞燈火夕歌吹足沉酣¶
　　　又¶
<pb:KR4e0016_WYG_005-54a>¶
喜有連雲樹仍多近水村偶來隨杖屨渾欲托丘樊山¶
暝寒初落灘低水自喧終然逺城市何用覔桃源¶
　　　又¶
日落風猶起江寒魚正肥鸕鷀下水急舴艋出灘稀旅¶
食勞行李歸栖念采薇已驚殘歳廹猶恐壯心違¶
　　　又¶
欹樹共維楫高崖可構亭沙呈橋外白山漾水中青别¶
洞通仙境何年閟地靈時來及登眺亦足&KR0506;飄零¶
<pb:KR4e0016_WYG_005-54b>¶
　　　題曠子西山讀書圖¶
曠子耽幽僻西山住五年讀書秋樹下躡&KR0282;亂峰前酒¶
憶鄰僧送詩從野客傳臨圖懐往事丘壑故清妍¶
　　五言排律¶
　　　贈定叅政自南海抽分還省三十韻¶
天塹山河壮皇圖日月開鵷鱗登漢闕玉帛上燕䑓民¶
賦中邦出蠻艘海外來貨源恒混混禁網自恢恢粉署¶
參元佐金閨著彦才江湖資保障臺閣挺竒瑰鳯詔優¶
<pb:KR4e0016_WYG_005-55a>¶
南徙鵬風得逺培節分東廣㑹春動海南隈厲瘴驅山¶
霧驚潮隠地雷水光浮溟涬寳氣出蓬萊機杼鮫綃結¶
樓臺蜃氣摧鯨鯢謝唐突鵰鶚且徘徊衆水通洪滙三¶
山據絶垓雪艫銜浩淼雲舸駕崔嵬錯落青鼉甲彎環¶
紫鰐腮珊瑚紅的皪孔雀翠毰毸花角裁犀定明珠割¶
蚌胎荔漿翻翠杓蔗瀋凍螺杯壓軸龍香重崇箱海錯¶
該牙籌勞永夜鞭筭積微埃市價曾無貳寛征信有推¶
夷商歌豈弟硐獠慕嬉孩河漢張騫入江淮劉晏回㡬¶
<pb:KR4e0016_WYG_005-55b>¶
時淹去佩及此送歸桅寥落山城暮微茫水驛洄野人¶
瞻衮繡中使擁鞍&KR0008;早應雲間瑞行膺日下催賞褒増¶
玉秩迎勞錫瓊醅禹服終成賦虞廷可阜財明堂掄柱¶
石元鼎頼鹽梅¶
　　　大官供宿膳分韻送友人中書掾¶
紫閤趨朝夕彤庭直禁時内官調玊饌中使奉珍竒綘¶
節傳宣近雕盤餽食遲星河聨繡户雲月上芝楣夜入¶
華燈轉春隨刻漏移露晞應待旦獻納好陳詩¶
<pb:KR4e0016_WYG_005-56a>¶
　　　挽楊學録安吾先生¶
遭亂臨川郡歸來已二年清羸驚病後哀些落兵前刻¶
表新阡出蔵書舊業傳清心懸夜月直氣掩寒烟谷逈¶
松聲合庭虚桂影偏修文從閣老應數仲容賢¶
　　　題劉善初草意亭十二韻¶
庶草含生意高人秉性靈十全推藥物千古重圖經畦¶
掩霜芽紺林團霧葉青蒼根蟠石罅柔蔓絡岩扄煖火¶
時蒸术長鑱亦斵苓香浮蘇井橘甘絶楚江萍飲聖諳¶
<pb:KR4e0016_WYG_005-56b>¶
殊味傳竒識異形逺應探北嶽幽合泛南溟遼&KR1509;同三¶
島芳鮮自一庭懸壺花底市搗臼竹間&KR0905;瞑眩懐祛疾¶
從容兾引齡早甦民瘵劇兼慰客愁醒¶
　　　乙巳閏十月十五日聞永新破諸兇就戮無遺¶
　　　喜賦三十二韻¶
鼓亂雄諸郡憑兇跨十年荆湖延毒霧漢沔注妖&KR0292;鳥¶
獸寧殊類龍虵自一川羽毛初景附苞蘖忽根連掠野¶
時乗間攻城亦破堅踐攘螻蟻甚累係犬羊然里録¶
<pb:KR4e0016_WYG_005-57a>¶
先鋒籍家亡世業田鯨吞那有間席巻欲無前割奪封¶
疆盛依乘節制專公侯凄喪狗奴𨽻歘登仙白日驚雷¶
破炎天積雪懸存亡覘貨賄喜怒信刀鋋誅責窮糠粃¶
需求到甓甎寡妻牽雨筏尫子負氷椽徭役家家急科¶
徵處處煎田廬乆焚落衣履極窮穿慘矣生民禍居然¶
爵土煽積金明别塢陳粟閟荒烟列地朱甍壮層城畫¶
堞鮮椎牛釃玉醴躍馬鑄金鞭事楚終懐譎盟邾或撓¶
權郊端兵屢挫城下檄虚傳茍不罹勍敵能無感彼天¶
<pb:KR4e0016_WYG_005-57b>¶
假名徒虎負就縳竟蟬聨夜諜披心膂晨登奪斾旃刳¶
腸劇狐鼠啄腦任烏鳶崛強嗟何在繁華總棄捐掃除¶
應假手覆敗已駢肩野昔畊無犢民今坐有氊飛霜收¶
殺氣清旭麗居㕓禾水春前緑屛山雪後妍遺氓喜相¶
勞早晚賦東旋¶
　　　觀漲二十四韻¶
積雨隂滛日雙溪曉漲初㝠㝠低鼓浪灔灔細通渠觸¶
岸聲齊鬭盤山勢漸攄微茫穿窈窕浩蕩入空虚石抉¶
<pb:KR4e0016_WYG_005-58a>¶
漂岩鼠防崩潰沼魚掉頭堤栁曲破面渚萍疎荇泛紆¶
殘綬蘆漂偃敗旟二儀看動盪八表聴吹嘘蛭蚓無安¶
穴蛟龍有定居深疑掀巨壑猛欲撼盤岨出峽喧雷鼔¶
經天浸日車凝光浄羅縠跳沬碎珩琚涌屋初浮棟循¶
階忽闖除人疑歌瓠子世欲祀鶢鶋禾歩偏愁決三江¶
未可疏臯田淪細麥場圃溷嘉蔬升屋呼號急登臨盼¶
望如雲猶浮井邑烟已斷林廬逺想天河落空懐黄埧¶
瀦龍門&KR0978;廹迮梅演混舒徐昏靄迷行筏凄風冷客袪¶
<pb:KR4e0016_WYG_005-58b>¶
沉浮驚浴鳥漂轉嘆棲苴滙想經彭蠡朝終赴尾閭扁¶
舟如可具吾欲理畋魚¶
　　　陪溪南隠君入山玩竹十二韻¶
渉溪弄芳鮮臨岸得嘉䕃始縁一逕微稍入萬壑深建¶
戈直如刺攅幄宻方絍殺青脫工削鑱笋出庖禁翠憐¶
秋雨洗碧愛寒水浸草柔地堪席苔浄石冝枕沉沉驚¶
瞑合洒洒覺凉沁歌風便鳥憩垂露愜蟬飲鳴笙虚可¶
竅扶老堅足任延秋思縱攬占地欲豪賃一區聊有營¶
<pb:KR4e0016_WYG_005-59a>¶
千畝得無甚願從此君詠請斥俗士闖¶
　　　鄒母蕭夫人挽詩¶
白馬引塗車青鸞護板輿霞明丹旐逺霧暗𤨏窻虚苦¶
味思丸膽珍鮭憶饋魚荒原移旅櫬凍雨洒靈裾玉樹¶
春雲表瑤華夕露初他年徵顯秩命服賁泉居¶
　　　奉和孫真州伯剛南軒種竹十二韻¶
聞種南軒竹親攜劚地童覆根深宿土䕶葉背驚風籊¶
籊看雙幹瀟瀟自一藂雨愁崖響挫晴愛樹隂籠低映¶
<pb:KR4e0016_WYG_005-59b>¶
横忩北深連别塢東春林期盡植秋逕得傍通散帙琅¶
玕潤移尊翠黛空商音凉瑟瑟海氣夜濛濛習隠兼松¶
菊攄材並梓桐清懐二子上名混七賢中自附幽棲興¶
能㤀長養功終言拂霄漢高節倘齊同¶
　　　賦玉笥山送楊主簿公望之清江¶
主簿才名盛之官萬里遙登臨當别地感慨欲行朝稍¶
離金華界還瞻玉笥標天光浮嶻嶪雲氣上岧嶤紫盖¶
麒麟府青蓮翡翠翹覆箱看雪積法樂聽風飄近侍丹¶
<pb:KR4e0016_WYG_005-60a>¶
臺聳尊居綘節朝彤霞秋閃閃太白夜迢迢漢帝傳金¶
籙秦娥奏玊簫子真元自隠公逺更誰招夕霧栖寒谷¶
春風動泬寥烟雲千壑轉宇宙一岑超此去期應及來¶
遊趣自饒避人騎瘦馬留客解金貂山术冝秋煮爐丹¶
足夜燒題詩黄葉嶂攜手白雲椒静倚迎晨旭長歌激¶
暮飈終言睠官府未可狎漁樵野逈齊桃葉沙晴暗栁¶
條賦題驚草率餞邁愧萍薸踈雨沾行李飛雲逐去橈¶
清江百里外東望極旻霄¶
<pb:KR4e0016_WYG_005-60b>¶
　　　送況吏目歸西山¶
南郡城如鐵西山翠作屏六年佐州幕千里望親庭簿¶
領仍相絆干戈苦未停曉衙衝暗曙夕騎戴明星故里¶
烟塵隔澄江風浪寧賦歸花苒苒送别栁青青斷港移¶
蘭槳晴沙注玉瓶東南烽火後㡬處短長亭¶
　　　題江亭春望圖為劉仲章賦¶
山暖錦雲香江晴翠黛光烟林交翡翠風檻舞鴛鴦路¶
轉川原逈潮通浦溆長落花沿石溜芳草限河梁離客¶
<pb:KR4e0016_WYG_005-61a>¶
廻蘭槳幽人結蕙纕年年望逺意春色滿衡湘¶
　　　陪練伯上同飲王氏南園櫻桃花下得巾字¶
斜日櫻桃下高亭野水濵草生遥浦暗花發近林春移¶
席無餘地停車有故人登山攜謝&KR0282;漉酒問陶巾芝嶺¶
元通漢桃源自隔秦莫辭終夕醉世已浄風塵¶
　　　題雪菴¶
濁世塵千刼高人雪一菴風烟飛不到氷柱矻相叅鶴¶
映水光潤龍騰劍氣酣題詩霜拂穎載酒月浮驂宇宙¶
<pb:KR4e0016_WYG_005-61b>¶
澄元氣溪山失瘴嵐由來高潔士不獨重東南¶
　　　臘月朔日紀懐十八韻¶
衮衮閒愁集堂堂急景遷殘冬惟一月旅寓向三年霜¶
入絲蓴美風掀錦樹鮮義山通鳥道禾水漲蛟涎雨泣¶
鳴蛩地雲愁過鴈天川光寒不動兵氣慘相纒海上霞¶
生燧城邊月應弦瘡痍渾未息疾癘恐相煽隴畝遲三¶
白山林負一㕓感時何及矣撫事獨凄然瞻落傳新令¶
家貧食舊編依人慙野燕戀子劇饑鳶席破門懸雨庖¶
<pb:KR4e0016_WYG_005-62a>¶
空井閟煙種山仍畏虎&KR1074;地秪憐蚿出感闗途梗居愁¶
賦調煎鹿門那可問桃水徑須沿未必弦真絶虚疑筆¶
可捐東風如解凍南客且棲𤣥¶
　　　冬日同諸友訪蕭國録登西樓復會宿山房分¶
　　　韻得連字因懐往昔夜過監學訪蕭國録㑹宋¶
　　　學士周員外諸公賦詩舊事明日賦柬鵬南伯¶
　　　仲并分韻諸作者¶
昔在兵曹日長懐胄監賢退朝先解珮扣户即登筵沽¶
<pb:KR4e0016_WYG_005-62b>¶
酒尊頻倒移燈句共聨白頭推翰相綵筆㑹蓬仙醉奪¶
青綾被寒分白㲲氈聞雞愁夜雨騎馬愛春天改秩俄¶
南北還家乃後先西樓初看竹南澗復聽泉神劍驚重¶
合蠙珠得再連莫辭燒燭坐且復對床眠窺户來雛鶴¶
蹲枝嘯凍鳶忩虚風淅淅簷逈雪翩翩舊賞隨雲散新¶
愁共月懸清才属羣彦高詠信殘年¶
　　　八月三日晚聖駕夕月清凉山上陪祀禮成喜¶
　　　賦¶
<pb:KR4e0016_WYG_005-63a>¶
丹禁天光切重城夕景饒太常陳祀秩御史肅官僚自¶
北移天仗從西望斗杓神麾齊秉翿仙路儼揚鑣風磴¶
傳宣近雲林駐蹕遙方垓開地埒圓帳翼山椒初月澄¶
娟媚青天湛泬寥光浮金魄應影動玉娥飄彩斾排飛¶
虎峩冠映珥貂異香初焫鼎雅奏已鳴韶獻奠羅尊斚¶
周旋協琫瑤禮徵周典序文軼漢儀迢虎踞嚴更柝龍¶
驤引夕軺望舒呈朗素玉燭度豐調¶
　　　進甘露詩十六韻(有序/)¶
<pb:KR4e0016_WYG_005-63b>¶
　　洪武五年壬子十月十一日甲申甘露降于宫苑¶
　　之松樹乙酉時享太廟上命採之以薦是日復降¶
　　於鍾山上命侍臣分採之既午上御奉天殿門出¶
　　所得甘露盛以金盤羃以黄帕徧示庭臣仍有㫖¶
　　賜百官假一日往觀焉越明日大駕晨發羣臣雲¶
　　從躋攀林崖採覽如脂如餳甘美芳潤信瑞應之¶
　　大者也又明日禮部尚書陶凱而下三十有五人¶
　　咸進頌賦小臣兵部職方郎中崧謹頓首并拜獻¶
<pb:KR4e0016_WYG_005-64a>¶
　　長律一首¶
甘露從天降由來集帝垣霏微先禁苑散漫徧郊園乳¶
結虬枝重膏凝翠葉繁泬寥澄夜氣璀璨耀晨暾味比¶
香飴滑光疑霽雪翻侍臣分碧盌内使出金盆丹陛傳¶
天語千官肅駿奔草堂聨珮綬鍾阜擁蹄轅引蔓驚¶
初見修條喜共捫縁崖收沆瀣採玉上崑崙醲澤流芳¶
甸嘉祥溢厚坤䇿書嚴薦廟頌獻藹臨軒不待金莖得¶
徒聞寳甕存願言歌蓼湑四海錫便蕃¶
<pb:KR4e0016_WYG_005-64b>¶
　　　楮巢詩為彜仲賦¶
豪貴金為埓高人楮作巢一區通&KR0772;窱四壁絶&KR0034;坳煖¶
愛風威隔寒驚雪色交調琴延舞鶴揮筆看騰蛟逕小¶
縁松入門幽傍竹敲寄言塵土跡未可漫相淆¶
　　　詠雪¶
飄忽來何處紛紜勢不齊漫空翻上下著地遍東西凍¶
合松林重聲聞竹屋低嶔崟縁石壁爛漫布山谿曲直¶
循繩矩方圓應璧圭寒輝偏照户素質不沾泥附垤俄¶
<pb:KR4e0016_WYG_005-65a>¶
驚厚填窪逈覺澌伴吟栖近閣隨舞入青閨獵往踪先¶
得樵歸路欲迷谷深愁側入橋滑怯危躋林暝蹲千鵠¶
沙寒散萬羝綴衣儕玦瑀集樹混梅梨隄港增新堰田¶
園失舊畦馬馳驚逸轍兎過識奔蹄行客重装襺居人¶
縮擁烓積簷朝未掃壓軸晚猶&KR1290;賞勝思圖畫驅寒問¶
酒椑凍僵憐野狖光眩誤鄰雞晏嵗應多遇嚴程未可¶
稽停鞭呵凍筆聊與寄新題¶
　　七言律詩¶
<pb:KR4e0016_WYG_005-65b>¶
　　　大赦恩詔和李子翀二首¶
清朝祀事崇三禮絶域衣冠走百蠻鹵簿曉移通紫禁¶
箾韶春奏下彤闗爐烟欲動螭頭暗旗影斜開豹尾閒¶
自是郊壇敦漢典誰論玉檢上秦山¶
　　　又¶
紫泥朝下五雲端朝野懽呼動百官養老已沾周徳厚¶
賜租仍沐漢恩寛邊庭天逺頒龍節臺閣風清肅豸冠¶
草野小臣何以報逺懐河頌愧艱難¶
<pb:KR4e0016_WYG_005-66a>¶
　　　題畫松¶
巫峽荆門不可尋坐憐孤嶂動雲林夜寒或與蛟龍鬭¶
秋暝應聞虎豹吟千歳茯苓山下老一時絲蔓雨中深¶
野橋寂寞雲根冷最憶停驂弄晚隂¶
　　　送王石泉之金陵¶
金陵千古帝王州送爾東南萬里遊賣藥有時來海市¶
燒丹何處覔神丘鍾山日落廻龍虎淮水天清入斗牛¶
石底黄精能駐景重來短鑱定相求¶
<pb:KR4e0016_WYG_005-66b>¶
　　　題快閣和萬徳躬¶
快閣西南引興長高城落日晚蒼涼江通牛吼疑巴峽¶
山入龍門似太行季子敝裘終相國長卿駟馬未還鄊¶
登臨日對芳樽酒莫遣秋風近緑楊¶
　　　寄萬徳躬¶
日暮山風吹女蘿故人舟楫定如何呂仙祠下寒砧急¶
帝子閣前秋水多閩海風塵鳴戍鼓江湖烟雨暗漁簔¶
何時醉把黄花酒聴爾南征長短歌¶
<pb:KR4e0016_WYG_005-67a>¶
　　　送周徳剛歸九江併柬其兄仲常¶
君家伯仲才名盛賤子東南道路窮往昔永懐千里别¶
秪今謾想一尊同蒼葭水驛青鳬雨落木山城白鴈風¶
嵗晏林居定相憶九江消息若為通¶
　　　承家兄自石城南歸消息述賦五首¶
書來展轉見艱危南望徒令涕泗垂六縣乆聞殘戍長¶
一州猶遲進王師潛依舍主驚相失寄食野僧恒苦饑¶
正是草間愁落日石崖那更嘯熊羆¶
<pb:KR4e0016_WYG_005-67b>¶
　　　又¶
荒村日日不逢人上砦依人愁逺身猺獠潜通南嶺路¶
官軍誤信北風塵餱糧給餉山車困牛酒祈安野廟神¶
敢恨兵戈殘赤子極知帷幄有忠臣¶
　　　又¶
稍出藍田見暮烟徐坊迤&KR0404;下雩川防夫夜築縁山寨¶
邏卒時遮下水船風急妖塵侵嶺外日斜戍鼓起樓前¶
出灘行李從蕭索愧爾長年剩一錢¶
<pb:KR4e0016_WYG_005-68a>¶
　　　又¶
出嶺喜離豺虎羣下灘驚觸怒龍齦浪抛飛雪船頭見¶
石挾奔霆柂底聞心折已迷前日路神消徒望故山雲¶
舟人相弔還相賀南上征㠶半是軍¶
　　　又¶
風塵面目困支離奔走歸來已後期且慰家人烏鵲喜¶
徒勞汝弟&KR1799;鴒悲簷花深夜頻沾席瓠葉清秋謾遶籬¶
直待南征搗巢穴林臯種豆儘相宜¶
<pb:KR4e0016_WYG_005-68b>¶
　　　秋林圖題贈曠伯逵¶
廻風蕭蕭吹北林行雲冉冉生夕隂天寒鴈去洲渚浄¶
秋雨龍吟波浪深飄泊共憐今日興畫圖因見古人心¶
㡬時螺子青楓下深結茆堂更逺尋¶
　　　次韻一首奉寄孟浩彦𢎞二友¶
縣北諸峰秀不羣橋南二水劃中分寒星夜動蛟龍窟¶
斜日春明翡翠文照眼溪花渾爛漫呼名山鳥自殷勤¶
長懐弔古空多感荒草離離太史墳¶
<pb:KR4e0016_WYG_005-69a>¶
　　　對雨有賦柬蕭箎¶
梔子經年未着花飄飄風雨到山家當樓烟薄鎖不斷¶
隔竹風高吹更斜村巷門深低宿草石窠盆小漲微沙¶
下帷不出愁泥潦江上何人駐小車¶
　　　憶廖氏池亭牡丹因寄文英友兄併約同餞范¶
　　　實夫¶
憶昔池亭同嘯咏秪今扶病少過從石闌花好㡬時發¶
林逕苔深盡日封轉覺春風愁見鴈可堪夜雨坐聞鐘¶
<pb:KR4e0016_WYG_005-69b>¶
豫章歸客能來别乘取東城栁色濃¶
　　　寄范實夫¶
細雨柴門生逺愁向來詩帙若為酬林花落處頻中酒¶
海燕飛時獨倚樓北郭晚晴山更逺南塘春盡水争流¶
可能相别還相憶莫遣楊花笑白頭¶
　　　寄題黄氏竹所¶
聞說山人種竹多秋風蕭颯意如何浮雲不盡夏西谷¶
落日遥連淇上波起舞蛟龍金錯落飛來丹鳯錦婆娑¶
<pb:KR4e0016_WYG_005-70a>¶
何時白日清江路乞與漁竿理釣簔¶
　　　寄贈馬良卿歸九江¶
尚憶臨仙琪樹秋故人經歳獨淹留千峰雨色侵林屋¶
十里灘聲遶縣樓王粲早應懐北返馬卿未必困南遊¶
江亭楊栁青如染誰遣朝來重别愁¶
　　　次韻奉寄孟浩彦𢎞二友¶
幽人共愛溪邊住舍北舍南春水聲開徑不嫌時獨往¶
到城應許日同行亂雲長共青山黒白鳥偏依緑樹明¶
<pb:KR4e0016_WYG_005-70b>¶
無限客愁誰斷送攜壺長擬就君傾¶
　　　舒君彦許送菊未至¶
故人許送南園菊可趂重陽十日開謾擬客愁能暫醒¶
豈縁秋雨故遲來山含霧氣通書幌雲湧川光落酒盃¶
寂寞西齋林下路新詩惆悵為君裁¶
　　　寄贈周徳剛自萬安歸九江¶
惶恐灘聲日夕哀故人令弟獨能來嶺南盗寇經時出¶
江上舟&KR0657;㡬日回客路西風桑葉落故園細雨菊花開¶
<pb:KR4e0016_WYG_005-71a>¶
縣公留别應相惜白藕黄橙照酒罍¶
　　　贈黄近賢自宜春過青原上贑州訪周録事¶
京國曾為萬里遊祗將書劔謁王侯天門曉氣瞻龍虎¶
銀漢秋槎近斗牛賈傅才華終濟世庾郎詞賦獨驚秋¶
斷腸異縣風烟晚亂石孤㠶入贑州¶
　　　又¶
即遣北風吹上灘且令飛雪壓回瀾沙頭走馬醒午醉¶
石裡買魚供曉餐傳籖亭長迎水鷁擊槳巴童歌木蘭¶
<pb:KR4e0016_WYG_005-71b>¶
故人青眼望吾子晏歳莫辭行路難¶
　　　又¶
東風好在鬱孤臺二月乘流又下來江上啼鶯留客醉¶
嶺南征鴈逐人回故交天府音書絶田父鄰庄農事催¶
題徧䖍州山水勝他時南土著雄才¶
　　　題曾氏筠西小隠¶
城西亭子筠竹幽竹光草色净人愁一簾山雨當白晝¶
五月水風吹早秋款段行穿楊栁逕鷓鴣啼近木蘭舟¶
<pb:KR4e0016_WYG_005-72a>¶
青原南望隔烟霧令我日夕懐林丘¶
　　　五月十日雨讌集周氏亭子適溪水暴至不得¶
　　　歸因留夜宴樂甚後數日叔用將之豫章次韻¶
　　　贈答以識感也¶
楊栁河橋維客舟送君此去憶重遊青霄雙闕連雲起¶
五月滄江帶雪流嶺外簡書前日至湘南兵革㡬時收¶
羇懐早已無聊頼憑寄新詩過石頭¶
　　　又¶
<pb:KR4e0016_WYG_005-72b>¶
憶昨過從思灑然南溪亭子石橋邊荷花解語偏冝醉¶
蒲葉堪書漸可編歌罷綵雲踈雨外坐看流水畫堂前¶
可能清夜仍留客入饌溪魚箇箇鮮¶
　　　寄曠伯逵¶
豫章市南風日清樓隂轇轕俯層城孔融意氣偏多客¶
司馬文章豈近名候鴈不來天正逺鰣魚欲上雨初晴¶
無因夜醉湖堤酒不放芳尊臥月明¶
　　　又¶
<pb:KR4e0016_WYG_005-73a>¶
吳憩峰前看夕陽浮雲東渡思茫茫雙林春入烟霞古¶
百谷波廻霧雨黄草色經年侵客舎鶯聲長夏滿埀楊¶
亭西見月遥相憶五月南風早已涼¶
　　　晚興¶
高館沉沉當翠微晚凉幽興莫相違亂螢出草光不定¶
獨鳥渡溪風乍稀北港泉聲喧野碓東家月色浄柴扉¶
遥憐兒女當忩小憶我經年行未歸¶
　　　寄王希顔二首¶
<pb:KR4e0016_WYG_005-73b>¶
故人哭母南歸後聞在雲居湖水西綵服凄凉悲日暮¶
素冠欹側任風低山中馴鹿時時見林上慈烏夜夜啼¶
丘壠舊栽松樹子秋來應得與人齊¶
　　　其二¶
靖安縣北望修江尺素無因寄鯉雙對月謾勞清夢逺¶
看雲未得壮心降青春花發芙蓉嶂白日烏啼烟霧窻¶
待取秋高沙渚浄便將艇子下晴瀧¶
　　　聞贑江泛溢衝決金魚寺有懐敝廬感賦¶
<pb:KR4e0016_WYG_005-74a>¶
五月水生牛口磯客子獨憐行未歸蕩決已聞衝野寺¶
漂流故恐失柴扉魚蝦小市舟航集雞犬深林烟火稀¶
且可登樓避泥潦無由縮地問庭闈¶
　　　棲霞觀¶
青湖嶺下入棲霞縹緲玉清仙子家宫殿春移九芝盖¶
雲烟晝下五華車㝠㝠古栢含溪雨短短青蒲隠岸沙¶
藥臼丹瓢那可問高原殘日散桑麻¶
　　　寄贈旴江郡教劉公稷¶
<pb:KR4e0016_WYG_005-74b>¶
十年不見劉文學白髪新來幾許長官舍曉清槐葉暗¶
泮林春雨杏花香聴泉定過麻姑洞看月還尋華子岡¶
山&KR0282;酒壺從倒載昔賢高詠故難忘¶
　　　秋夕¶
月出烏啼城上臺臺前梧竹浄塵埃凉風夜發星辰動¶
白露秋埀河漢廻在户莎雞終日聴隨陽鴻鴈幾時來¶
絳衣八月南隣曲拚對寒燈送酒盃¶
　　　憶鄧子益¶
<pb:KR4e0016_WYG_005-75a>¶
城北高樓子所居百年文物此何如清秋對酒看題畫¶
細雨升堂聞讀書短褐猶勞慈母線閒門偏枉故人車¶
臨風玉樹何時倚悵望南天白鴈初¶
　　　九月卄二日承鍾元卿六月二十日書且有卜¶
　　　鄰之約未知能遂否也賦答意¶
九月初承六月書過時不敢問何如故園早已黄花後¶
南國相將白鴈初直以親情能數問可縁貧賤轉相疎¶
卜隣預喜過從近逺媿江湖未定居¶
<pb:KR4e0016_WYG_005-75b>¶
　　　贈别屈悠然歸豫章二首¶
雲松軒館浄林扉十日尋幽且未歸坐對清秋桑落酒¶
行褰高樹薜蘿衣石欄度曲凉風動竹屋吹燈夕漏微¶
自是使君能好客故人何事苦相違¶
　　　又¶
山堠雞鳴出翠烟蒼蒼北斗縣樓邊一年為客歳将暮¶
此日别君殊可憐數里楓林過驛路誰家橘柚照歸船¶
綵衣蓉褥看多喜坐想江雲亂管弦¶
<pb:KR4e0016_WYG_005-76a>¶
　　　送脱因州判之新淦¶
陶母祠前山郭西臨流官舍似幽棲平原樟樹通南鎮¶
流水桃花隔故溪春入華筵承宴早日高畫鼓報衙齊¶
時清無復勞廵警隨意東風散馬蹄¶
　　　承瑞州萬户劉公衡移鎮寧都道出南平枉顧¶
　　　敝廬以故人書問邀致其塾賦贈一首¶
將軍出鎮上䖍州江閤喧傳駐綵舟陋巷已煩紆轡入¶
不才敢辱致書求花邊玉節明銅虎户外金鞍簇紫騮¶
<pb:KR4e0016_WYG_005-76b>¶
勿訝承平勞逺戍極知文雅足懐柔¶
　　　過萬安憩達觀寺坐對水西芙蓉諸峯與客談¶
　　　舊遊乆之是日得風船先上灘因步至神潭登¶
　　　舟¶
達觀寺前春水深維舟汀樹一登臨坐憐舊日經行路¶
愁絶新年悵望心蒼峽雨聲寒㶁㶁白沙雲氣暮沉沉¶
不縁南上風㠶急猶擬憑高挹翠岑¶
　　　大蓼灘¶
<pb:KR4e0016_WYG_005-77a>¶
向午上灘當北風揚㠶絶險似驚鴻青山亂出雲日下¶
黒石漫浸波濤中欹眠估客耳目眩捎撇櫂郎心胆雄¶
江流噴薄不自極人生艱難安可窮¶
　　　登鬱孤臺¶
石面層灘似虎牢盤渦束峽見周遭背城二水合流逺¶
隔岸五峯相對高神闕紫烟棲鸛雀浮梁白日偃鯨鰲¶
來遊最愛西洲上千樹東風散碧桃¶
　　　謁古石固祠因觀宋高宗御賜遺物¶
<pb:KR4e0016_WYG_005-77b>¶
亂山盤束五龍堆萬木蕭森一逕開白澗灘聲兼地動¶
崆峒雲氣度江來柘袍鸞鳯輝寒日寳帶山河拱上台¶
古廟丹青猶赫奕百年遺物使人哀¶
　　　將發舟承曽自道留宿舟中臨别賦贈¶
一上南船獨愴神感君留宿見情親城頭桃李春愁客¶
水上星河夜近人自古文章闗氣運祗今道路昧風塵¶
從知即别頻回首烟樹雞鳴已達晨¶
　　　由㑹昌江口分路之寧都賦别五弟¶
<pb:KR4e0016_WYG_005-78a>¶
湘水梅州共路分東風杳杳惜離羣扁舟逆上㡬時到¶
獨鴈哀鳴何處聞積雨已生三峽浪亂山仍隔萬重雲¶
眼前漂泊誰能奈猶恐親庭念逺勤¶
　　　又¶
青山黄葉幾時歸南上獨憐音信稀老大庭闈終在念¶
艱難弟妹且相依荒凉野日行人淚縹緲山風逰子衣¶
力學承家應頼汝暫時分手莫相違¶
　　　題山水畫¶
<pb:KR4e0016_WYG_005-78b>¶
山岡盤盤多樹林江水湛湛愁人心赤雲樓觀落日外¶
白日溪澗長松隂啼猿虚疑近翠壁飛鳥劇恐廻高岑¶
野亭春色苦無頼忽憶故人思逺尋¶
　　　春日奉次羅肇簡鄭同夫¶
不見故人心惘然也應無頼枕書眠閒尋碧草日又暮¶
落盡桃花春可憐雲隔雙峰歸鴈後水生三峽亂㠶前¶
客懐慰藉思傾倒衝雨能來白馬韀¶
　　　齋前隙地列三石峰因植叢竹其下小雨隠映¶
<pb:KR4e0016_WYG_005-79a>¶
　　　可愛¶
南園舊竹困支離移過墻隂雨更宜落落出羣看両个¶
蕭蕭交翠待千枝荒苔古石清閒地細草虚庭隠士詩¶
即此儘堪消永日鳴騶陌上欲何為¶
　　　自京師歸至家園春欲暮矣晨興登一樂亭喟¶
　　　然有感漫成一律¶
解罷朝衫及暮齡閒拈竹杖過茅亭山明隔岸騰初日¶
霧下高林帶落星萱草葉齊春冉冉紫荆花發曉𠖇𠖇¶
<pb:KR4e0016_WYG_005-79b>¶
向來萬里京華夢猶記吹笙踏鳯翎¶
　　　南山寺夜憩柬鄭同夫羅孟文¶
南山寺前夏已凉北斗天半夜相將樓䑓參錯臨高市¶
鐘磬蕭條出上方獨宿屢移林鵲影雙飛初散水螢光¶
客情物態渾無那暫息塵喧亦不忘¶
　　　又¶
南城城樓高且雄下有長壕水氣通次第荷花先着露¶
無多楊栁最宜風府中能事稱羅掾馬上酣吟愛鄭公¶
<pb:KR4e0016_WYG_005-80a>¶
自是南遊相見好疎狂祗覺愧飛蓬¶
　　　感懐四首寄呈李子翀鄧子益¶
異縣南歸憶舊年瀟瀟風雨楚江船相看一别成愁絶¶
可待相逢已惘然巴蜀偶依嚴武去成都未報長卿還¶
川途日有經行便何事音書不漫傳¶
　　　又¶
鄧郎心性蚤聰明李子才華更老成應着綵衣奉慈母¶
還看鴻雁憶難兄遺書獨抱誰相問佳句新題人盡驚¶
<pb:KR4e0016_WYG_005-80b>¶
自合騫騰齊逺舉敢將憔悴托高情¶
　　　又¶
將軍屯戍落秋風客子離思逐暮鴻書劍逺投烟瘴外¶
鼔笳凄斷月明中野猿引子溪藤緑山麝眠香石竹紅¶
凉氣蕭森盤兩峽直愁華露隕高楓¶
　　　又¶
繡谷峰前濯冷泉金精洞口望飛仙東南奔走祗自厭¶
嵗月飄零誰與憐風細栁營秋瑟瑟日高花館露娟娟¶
<pb:KR4e0016_WYG_005-81a>¶
短衣荷鍤應吾事欲向隣村種石田¶
　　　寄韓希說¶
磊落旴江韓掾史十年不調滯江城登山短&KR0282;自意逺¶
近水小樓偏眼明梧桐深巷圍金井楊栁小忩調玉笙¶
且可林泉投野逸莫持文采動公卿¶
　　　奉和劉侯對月一首¶
深沉鼓角動重闗迢逓星河近暮山卧匣寳刀鷴尾白¶
懸門弓䩨虎文斑石林寒落鞲鷹急原草秋肥廐馬閒¶
<pb:KR4e0016_WYG_005-81b>¶
忽憶海天南討日月中飛箭下黎蠻¶
　　　至谷口亭下聞伯友乆候不至復歸山中矣再¶
　　　賦¶
兩岸參差當赤曛走馬直度千溪雲入門不見趙公子¶
過峽還同鄭廣文桃林地湧金銀氣仙掌霞明錦繡文¶
鐵鏁高攀定何處玉簫疑向夜深聞¶
　　　寄贈廣昌盛縣尹¶
郡邑勞勞困繭絲喜聞令尹政平夷中朝奏最宜増秩¶
<pb:KR4e0016_WYG_005-82a>¶
南國觀風定采詩百里不知持牘吏三年祗似下車時¶
微生敢恨循廉逺搖落秋山有所思¶
　　　贈戴武子¶
曽騎官馬下青雲又駕仙鸞戲紫氛朝客總稱竒道士¶
野人猶識舊將軍城門賣卜時相見石室談𤣥世罕聞¶
中夜起瞻華盖近五雲何處是奎文¶
　　　秋日燕集鄭廣文呈趙伯友¶
直誼清名夙所聞亂山深處一逢君寒莎蟋蟀謾相語¶
<pb:KR4e0016_WYG_005-82b>¶
碧梧鳯凰終不羣南浦他年書共寄西城此夜席頻分¶
相逢更有闗情甚又擬河橋别廣文¶
　　　答劉誠本寄畫¶
故人昔别能相憶逺寄新城水墨圖木葉盡含春雨潤¶
石根猶帶晚雲孤啼猿逺過盤陀嶺歸鴈忽沉彭蠡湖¶
已辦鵞溪玉色絹南歸問子冩蓬壺¶
　　　贈鄭子素迎父東歸¶
鄭郎身着五綵衣千里將車迎父歸不愁江浦寒楓落¶
<pb:KR4e0016_WYG_005-83a>¶
即恐林園秋菊稀令弟已能官邑校高才終見㧞經闈¶
到家調饍趨庭後坐想書聲出翠微¶
　　　題引翠樓簡元善張兄¶
盡道樓居思不羣滿樓山色翠紛紛高崖斜日含丹霧¶
碧嶂清秋起暮雲江上捲簾通雨氣月中看劍動星文¶
來遊定覔張公子載酒題詩過夜分¶
　　　張仲良燕餞鄭子素於黄竹逕之梵閤時天氣¶
　　　暖甚桃花盛開後四日為重九矣得㩦字¶
<pb:KR4e0016_WYG_005-83b>¶
行客繫船黄竹西江晴石出少沙泥背崖李子寒初落¶
近水桃花暖欲迷何日登樓思共倚清秋載酒惜分攜¶
接䍦倒着從人笑直過南街散馬蹄¶
　　　曾氏蕙花¶
聞說新安處士家蕭蕭蘭蕙照晴沙翠交庭户三千本¶
玉立風霜一萬花帝子帶纕承白露仙人旌斾散晴霞¶
為君細讀靈均賦安得攜壺載小車¶
　　　孫景武從趙伯友先生遊寧都茲歸省豫章詩¶
<pb:KR4e0016_WYG_005-84a>¶
　　　以贈之併柬知己者¶
渝州進士才名盛此地相逢願不違喜子能隨青佩至¶
思親還望白雲歸長風出峽衣裳薄亂石横灘舟楫稀¶
亦有故園秋草裡旅魂空逐斷鴻飛¶
　　　又¶
豫章城頭山色青深烟踈雨晝㝠㝠謾懐把酒當飛閣¶
誰與題詩上翠屛雲外仙人無舊宅湖邊高士有新亭¶
故交相見應相問為說漂流愧轉萍¶
<pb:KR4e0016_WYG_005-84b>¶
　　　贈董宗文歸樂安¶
董生讀書赤嶺西尋常閉户足幽棲雲中沙鴈驚寒落¶
江上野禽愁暝啼為養何由沾禄秩旅遊終日媿塗泥¶
老翁望子行不至日日看雲攜杖藜¶
　　　贈魏伯諒歸豫章¶
十月清霜逐鴈飛旅遊空復嘆多違野林寒色催黄落¶
石室秋隂近翠微聚散總憐今日異登臨徒感故人稀¶
將軍宴客偏愁别更換歌辭看舞衣¶
<pb:KR4e0016_WYG_005-85a>¶
　　　送吳徳茂歸崇仁¶
黄州城西子所家春來楊栁滿汀沙幾時載酒出東郭¶
到處看山行小車解拄仙人九節杖去覔安期五色𤓰¶
雲中華盖可攬結遲子歸來飡夕霞¶
　　　送詹守仁歸樂安¶
感子抱書還故丘丁丁伐木念相求不愁此别當炎夏¶
即恐重逢是異州絶澗雨深埀蝃蝀亂山日落呌鉤輈¶
南歸定足三冬學聴爾鳴鞭賦逺逰¶
<pb:KR4e0016_WYG_005-85b>¶
　　　贈慧上人¶
仙楂江口楂溪寺㡬度停舟訪未能頗恨頻年為逺客¶
喜從異郡識高僧雲霞色動禪房衲星月光涵古殿燈¶
何日却飛真錫返故山蒼木翳寒藤¶
　　　送曾茂文歸樂安併柬其兄祥文¶
秋風落葉思紛紛北固橋南一送君行李又從今日别¶
寄書定向㡬時聞長亭月白雞鳴曙絶嶂天清鴈入雲¶
最憶難兄工賦咏即看競爽振斯文¶
<pb:KR4e0016_WYG_005-86a>¶
　　　送董國賢歸樂安¶
董家伯仲總明經仲也蕭閒似管寧暇日過從南北巷¶
窮年送餞短長亭金精橘子霜前赤華盖芙蓉雨後青¶
此地愴然成一别沉浮江海信流萍¶
　　　過度門寺訪隠上人¶
度門寺前溪最幽亦有羣木依崇丘時時清磬落雲鴈¶
箇箇輕舟並水鷗已公茆屋真堪賦季子郭田那可求¶
眼前即恐易為别安得杖藜時一遊¶
<pb:KR4e0016_WYG_005-86b>¶
　　　題唐氏蒼然亭¶
蒼然之亭湖水西青松萬個與雲齊秋聲慘淡霧雨集¶
夜氣蕭森牛斗低野人問字每載酒老翁哦詩還杖藜¶
南歸感子不盡意上有慈烏終夕啼¶
　　　送慧上人之九頓嶺¶
九頓嶺頭愁夕曛高人南去禮寒雲白牛露地秪自見¶
𤣥鶴出林終不羣神錫行空風瑟瑟鉢衣掛樹月紛紛¶
松崖總是經行路出定哀猿何處聞¶
<pb:KR4e0016_WYG_005-87a>¶
　　　送杜九臯之金華¶
公子華年思逺征浙山千里入脩程筵開候館林花落¶
柂轉官河春水生健馬長風朝挾箭驚鴻凉月夜鳴筝¶
舊遊寂寞筠陽道芳草離離寄逺情¶
　　　奉次王子啓寄叙春初别時事¶
憶我城南春可憐湖山長近别愁邊扣門驚見漏將夕¶
把炬送行江滿烟遽喜春深傳秀句能㤀歳晏接歸船¶
向來風雨河橋路腸斷楊花白似綿¶
<pb:KR4e0016_WYG_005-87b>¶
　　　送王監生以就試歸浙未獲薦仍赴太學¶
東吳鄊貢昔多賢太學諸生最少年董子尚遲三䇿對¶
夏侯終見一經傳宫花晴覆金河水御栁春浮紫禁烟¶
遥想橋門冠帶盛時時聴講出宫筵¶
　　　送喻仲淵歸省東吳¶
明秀樓前雨滿沙石榴花發客思家水通赤岸西流淺¶
路入青山北向斜歸省可能㤀夏凊傳經還解惜年華¶
尋幽若過雙溪去為覔秋風舊釣槎¶
<pb:KR4e0016_WYG_005-88a>¶
　　　劉元善彈琴詩(元善真定人嘗游臨川為虞學/士彈琴於天&KR0488;亭中學士為賦)¶
　　　(詩贈之/故云)¶
憶爾彈琴天藻亭秋風颯颯近帷屛仙人飛珮去不逺¶
學士杖藜來細聽蘭葉臨池驚墜露松枝出石帶流星¶
只今遺意誰能賦猶想鈞天奏洞庭¶
　　　贈劉元善¶
故人東去維揚日學士親題送别詩一代風流嗟已矣¶
十年漂泊更何之乆傳大府承簮筆猶滯滄江理釣絲¶
<pb:KR4e0016_WYG_005-88b>¶
寂寞舊遊臨汝曲秋風鵰鶚起遐思¶
　　　送胡明初自西磵歸省栁山¶
秋雨蕭蕭度翠微西南無數白雲飛極知衣綵趨庭樂¶
況是從師學道歸江浦星流雞呌早石林霜逺鴈來稀¶
送君不盡丘園思獨倚城樓看落暉¶
　　　戍樓燕集呈熊子莊常子中岳維高併懐公衡¶
　　　萬户¶
戍樓百尺跨崔嵬公子華筵向晚開城上秋風低鼓角¶
<pb:KR4e0016_WYG_005-89a>¶
江間烟浪入樽罍登臨謾作懐鄊賦感慨深憐濟世才¶
自是將軍勤結構海天旌節㡬時回¶
　　　送何天碧歸龍虎山¶
道人九月江東去二十四岩烟霧深落日横峰看鴈度¶
清霜碧樹聴猿吟山中紫术堪為酒竈底丹砂可化金¶
淮海風塵愁復别重尋還許托雲林¶
　　　舟次樵墩憶故人鄭文學同夫¶
浦口維舟日欲晡栁村桑塢帶縈紆獨尋古道黄埃滿¶
<pb:KR4e0016_WYG_005-89b>¶
忽憶故人秋興孤螺蚌儘供溪女拾雞豚偏稱野人呼¶
西山隔水青如玉誰與題詩送酒壺¶
　　　春同曠伯逵周叔用徐仲孺登秋屏閣是日聞¶
　　　淮郡有警風沙黯然賦呈萬徳躬孫伯虞諸君¶
　　　子¶
古刹蕭條隠石根荒城高下帶沙墩斷雲南鴈日初出¶
曠野北風天正昏羽檄屢傳淮甸急龍艘猶滯海門屯¶
湖山不盡登臨興回首鄊園獨愴魂¶
<pb:KR4e0016_WYG_005-90a>¶
　　　羅廵檢一中由袁府告糴於贑道阻留西昌乆¶
　　　之將歸袁州詩以為别¶
快閣西偏寺最幽江風渚月浄如秋竹間乆挂將軍劍¶
栁外初回使者舟痛哭秦庭驚晏嵗獨持漢節望南州¶
日斜戍鼓連山急杳杳冥鴻慎所投¶
　　　送劉掾歸贑¶
王事勞勞信有餘時危經濟定何如兵戈未報東南息¶
倉廩遙憐郡邑虚荒草斷城春寂寂落花歸騎雨疎踈¶
<pb:KR4e0016_WYG_005-90b>¶
野人實少干時䇿猶掩衡門學著書¶
　　　次項可臣感懐¶
玉華峰下碧溪流曽向南城賞素秋明月逺從湘右出¶
好山如在越中遊傷心喪亂雲千變過眼韶華水一漚¶
此日飄零豺虎外為君愁倚仲宣樓¶
　　　匡山砦中奉和梅南劉府推韻呈公望楊主簿¶
萬里旌旗在眼中千崖寒色待春風愁來自少登臨樂¶
亂定誰論戰伐功桂嶺天長雲似馬槎灘波浄月如弓¶
<pb:KR4e0016_WYG_005-91a>¶
白頭幕府憂時切此日題詩感慨同¶
　　　春日過薛益書舍小酌得春字¶
二月飛花獨愴神㡬家歸燕不逢人偶因看竹尋幽徑¶
愧爾移尊出近鄰赤地蒹葭淮甸雨畫船楊栁楚江春¶
薛華歌調從來好愁絶新聲淚滿巾¶
　　　雲亭蕭氏園池雜興次韻四首¶
日日西園載酒來好花深映洞門開水涵香霧空青濕¶
山擁晴雲紫翠堆林逕微風看燕度石橋細雨聴鶯回¶
<pb:KR4e0016_WYG_005-91b>¶
酣歌却望雙峰近落日松聲萬壑哀¶
　　　其二¶
竹底雛鶯盡日啼水風凉動小池西麝香眠起殘花落¶
蛺蝶飛來碧草齊二水風鳴湘佩合三山雲壓楚鬟低¶
冰盤宴客晴隂裡次第詩成石上題¶
　　　其三¶
小小忩軒溪水頭石門古路轉斜丘野林丹碧風初起¶
山橘青黄露未收鳥下平原飛雨夕猿啼孤嶂斷雲秋¶
<pb:KR4e0016_WYG_005-92a>¶
讀書臺近招提境思見當年隠者流¶
　　　其四¶
露下庭臯錦樹殘霜融溪路白沙乾浮雲萬壑天光暝¶
流水孤村暮色寒有客求魚朝擁棹何人載酒夜停鞍¶
風流最好梁園賦擬向山中對雪看¶
　　　送丁惟中棄家入五峯脩道¶
五峰山上曉鐘聲羡子中年出世情有髪總縁諸相幻¶
無家始悟一身輕溪邊洗鉢魚初識林下傳經鹿共行¶
<pb:KR4e0016_WYG_005-92b>¶
遙想神螺光徹夜㡬時來聴說無生¶
　　　憶鼎兒¶
鼎子别來忽復春可縁多病少精神最憐得飽坐終日¶
更鮮牽衣啼向人長大他年從涉世艱難此日莫辭貧¶
重闈憐汝應長健白髮時來引笑頻¶
　　　晚集舒氏山樓有戲予不飲者賦此寄懐¶
近郭青山故滿樓登臨猶及送清秋干時虚擬揚雄賦¶
對酒真成王粲愁水國㝠鴻寒歴歴林梢白鷺晚悠悠¶
<pb:KR4e0016_WYG_005-93a>¶
謾將強飲酬清賞已覺歸心屈壯遊¶
　　　三月會宴城南花圃分賦石榴¶
城南花圃誰頻到㡬樹石榴亭子西三月未看花亂發¶
叢柯偏愛葉初齊舞裾尚憶佳人醉使節還憐逺客迷¶
一色深林烟霧裡黄鶯故意近前啼¶
　　　寄贈瑞金曽尹¶
縣城深隠亂山圍令尹能官願不違硐客輸租前月至¶
郵胥報事近時稀庭邊花發幽禽下壠上桑隂野雉飛¶
<pb:KR4e0016_WYG_005-93b>¶
早見循良歸漢記窮荒猶得借餘輝¶
　　　題古木幽篁圖¶
山中古木無春冬根結怪石相盤衝烟雲有時伏𤣥莵¶
風雨盡日唫蒼龍幽篁出澗倚寒玊細草臨坡被紫茸¶
不是畫圖當户見丈人巾屨乆相從¶
　　　送陳仲寳之南雄府掾¶
山城細雨熟蒲萄公館題詩送郡曹總喜風雲培健翮¶
誰憐法令析秋毫水生東浦臨江近路入南荒庾嶺高¶
<pb:KR4e0016_WYG_005-94a>¶
亦擬乘槎望滄海還思投筆釣神鰲¶
　　　同可用文甫孟文昌祖過連氏池亭觀網魚復¶
　　　酌丁氏别墅¶
連家庭榭倚溪隂七月林塘秋意深已覺經時違眺望¶
獨將暇日費追尋尊移别墅黄花近網集寒潭翠荇沉¶
今夜酒醒山上月可堪鳴角間清砧¶
　　　贈天與熊煉師歸閣皂山¶
閣皂高居好煉真清秋何日下嶙峋金丹夜氣成龍虎¶
<pb:KR4e0016_WYG_005-94b>¶
寳録𤣥文動鬼神蘭蕙深懸青組珮芙蓉斜拂紫綸巾¶
南歸定住仙岩側自掃寒雲禮玉宸¶
　　　至正乙未秋九月憲司潘郎以廵歴來吉省掾¶
　　　馬郎以徵糴過贑於其歸各賦贈一首¶
水驛蒼茫道路開州人争看憲郎來簡書消息通江海¶
車馬光華注草萊晏嵗王程傷逺渉時危幕府見竒才¶
繡衣坐鎮東南郡日望新年報政回¶
　　　又¶
<pb:KR4e0016_WYG_005-95a>¶
何日南州冦盗平省臣經濟最闗情年荒外郡仍移粟¶
嵗晏中原更調兵落日荒林餘鳥道青山白骨少人畊¶
風㠶歴歴經行處萬一諮諏慰逺氓¶
　　　喜水退過南園問勞子與伯仲兼懐水東别業¶
城隅水落兩溝渾猶見泥痕上井垣昨日豈無魚入市¶
今朝始有客敲門芙蓉别港船初渡篔竹深林榻謾存¶
禾黍未收沙壠沒無端愁殺水東村¶
　　　早春寄譚若驥時寓居桐林¶
<pb:KR4e0016_WYG_005-95b>¶
珠林南上是桐林愁絶閒居悵望心蚤歲風濤嗟獨往¶
殘年雨雪憶相尋鳥啼獨樹荒村晚鴈度重雲極浦隂¶
石上梅花飄欲盡擬攜尊酒答春吟¶
　　　西樓晚興¶
獨上西樓看夕陽遙峰暮色正蒼蒼原邊落葉秋風早¶
城上歸人古道荒流水只今通漢沔白雲何處望荆㐮¶
麗譙依舊滄江上笳鼓凄清獨斷腸¶
　　　訪羅允道值出城晚歸¶
<pb:KR4e0016_WYG_005-96a>¶
已出三華離蕊宫還過栗里訪陶公尋幽獨恨芳春暮¶
對酒空懐此日同蒲栁廻塘新雨緑松杉横閣晚霞紅¶
可能城市歸來早猶及酣吟紫翠中¶
　　　寄曠伯逵¶
謝相園西石逕斜知君習隠暫為家有時出郭行芳草¶
長日臨池看落花春去能忘詩共賦客來應是酒頻賖¶
五年不見西山色悵望浮雲隠落霞¶
　　　又¶
<pb:KR4e0016_WYG_005-96b>¶
亂餘城郭怕經過到處閒門長薜蘿用世空悲聞道淺¶
入山偏喜識僧多醉歸花徑雲生屐樵罷松岩雪滿簑¶
石上幽期春又暮何時載酒聽高歌¶
　　　十月二日假館下逕羅氏莊予兄弟所寓相距¶
　　　若東西家喜賦一首柬子中子彦¶
畏途暫喜出深山僻地初便候野闗逖矣風塵千嶂外¶
依然兄弟一堂間共尋絶磵樵薪去相望空村負米還¶
斜日頻來看稚子滿庭霜樹葉斑斑¶
<pb:KR4e0016_WYG_005-97a>¶
　　　過清節先生故居廢址遇野老談舊事¶
雲亭小逕青山下清節當年故址存野老尚能收譜牒¶
隣人還解識田園喬林鶴去枝柯改古井龍移窟穴翻¶
千載高風知不冺拳拳經辯著王尊¶
　　　卧病山中承如川王侯寄贈青綾被¶
勞君逺寄青綾被愧我仍烹紫术湯已幸甘香分藥裹¶
復經温暖到藜床鄊園搖落黄花雨江海飄零白鴈霜¶
歸日病軀堪料理便迎錦障送飛觴¶
<pb:KR4e0016_WYG_005-97b>¶
　　　贈别龍非池¶
黄岐龍氏多才俊喜見長沙舊校官鄊國十年猶客舍¶
風塵四海只儒冠山中採藥無人識石上題詩有客看¶
西望禾峰青萬丈為君長嘯送飛翰¶
　　　書所懐¶
二月欲半風日清林居幽事總闗情椒條舊翦愁先蠧¶
竹笋新栽想亂生承霤若為防夜雨荷鋤應及趂春晴¶
誰將稚子花前戲㡬誤閒車出户迎¶
<pb:KR4e0016_WYG_005-98a>¶
　　　舟中與葉堯有丘𢎞道同載和韻一首¶
秋入天河雨滿津水光山色共清新船頭楊栁參差晚¶
木末芙蓉掩冉春又向異鄉尋逺客可縁同載得高人¶
似聞下邑喧豺虎猶擬垂綸寂寞濵¶
　　　感興次劉以和二首¶
烟火清明有幾家楚天三日雨黄沙城南鶯燕青春暮¶
江上旌旂白日斜征馬蕭蕭愁積雨客㠶隠隠送飛霞¶
絶憐憔悴鄉園裡江海經年眺望賒¶
<pb:KR4e0016_WYG_005-98b>¶
　　　又¶
溪上偶尋楊子宅雨中還過習家池那無勝地堪攜酒¶
喜有同宗足詠詩江草青青愁逺别林花寂寂笑歸遲¶
白鷗自是忘機物莫遣南隣野叟知¶
　　　答王孟極過訪荷山書館不遇之作¶
王氏才華擅世傳臨潨文物故依然山中夜雪明書帙¶
溪上春雲壓釣船深港鳥啼花似雨平原人去草如烟¶
荷峰亭館能來數悵望高車落照邊¶
<pb:KR4e0016_WYG_005-99a>¶
　　　送李敬之赴廣西帥府¶
帥府西開控百蠻故人捧檄上遙闗春回桂海雲埀地¶
夜入榆溪月滿山客路獨行青嶂外人家多在白雲間¶
南征定有詩千首憑寄秋來驛使還¶
　　　七月十一夜宿蓼洲¶
衆星撒沙爛欲墮北斗西挂獨分明征㠶暗落水邊驛¶
更柝静鳴江上城風低岸草露螢急月出浦林沙鳥驚¶
羈棲復此當深夜漂泊誰能斷此生¶
<pb:KR4e0016_WYG_005-99b>¶
　¶
　¶
　¶
　¶
　¶
　¶
　¶
　槎翁詩集巻五¶
